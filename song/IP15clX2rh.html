<!DOCTYPE html>
<html lang="zh-CN">
	<head>
<title>中华诗词网-湘月</title>
<meta charset="utf-8" />
<meta name="keywords" content="湘月 姜夔 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>湘月</h1>
			<div class="info"><span class="date">作者：姜夔</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
长溪杨胜伯典长沙楫棹，
居濒湘江，
窗间所见，
如燕公、郭熙画图，
卧起幽适。
丙午七月既望，
声伯约予与赵景鲁、景望、萧和父、裕父、时父、恭父，
大舟泛湘。
放乎中流，
山水空寒，
烟月交映，
凄然其为秋也。
坐客皆小冠綀服，
或弹琴，
或浩歌，
或自酌，
或援笔搜句。
予度此?茨钆恐糁干玻谒髦写抵８糁敢辔街肮弧保宋蘧碳材艽抵裾弑隳芄灰病?五湖旧约，
问经年底事，
长负清景。
暝入西山，
渐唤我一叶夷犹乘兴。
倦网都收，
归禽时度，
月上汀洲冷。
中流容与，
画桡不点清镜。
谁解唤起湘灵，
烟鬟雾鬓，
理哀弦鸿阵。
玉麈谈玄，
叹坐客多少风流名胜。
暗柳萧萧，
飞星冉冉，
夜久知秋信。
鲈鱼应好，
旧家乐事谁省。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="2Cqo4vZeni.html">下一篇</a>
				</div>
				<div class="old">
						<a href="iyEKcPTnAx.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>