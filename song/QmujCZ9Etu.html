<!DOCTYPE html>
<html lang="zh-CN">
	<head>
<title>中华诗词网-朝中措二○首</title>
<meta charset="utf-8" />
<meta name="keywords" content="朝中措二○首 元好问 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>朝中措二○首</h1>
			<div class="info"><span class="date">作者：元好问</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
芳苞初破紫霞杯。
香动绿云堆。
只道人间花尽，
争知天上春回。
朝吟暮绕，
使君情重，
不厌频来。
好把韶华留住，
莫教百朵齐开。
春闺寂寂掩苍苔。
风雨卷春回。
拟写碧云心事，
笔头无句安排。
灯昏酒冷，
愁牵梦引，
直似秋怀。
料得酴＊知我，
枕边时有香来。
夹衣晨起怯新霜。
归路楚山长。
只道佳期相误，
梦魂夜夜谁行。
镜中鸾舞，
芝间鹊转，
未抵欢狂。
都把而今烦恼，
见时别与论量。
金凤飘拂莹蝉光。
依约桂华香。
紫府云＊游冶，
朱门锦乡高张。
笙歌丛里，
霞杯潋滟，
玉树芬芳。
共祝寿龄何似，
□□松柏□长。
惊弦裂石笔生华。
清兴入悲笳。
为爱南山夜猎，
笑人杜曲桑麻。
高歌醉眼，
千金骏马，
八月仙槎。
都把平生湖海，
看君咫尺龙沙。
骊珠兴彩照燕南。
喜气溢街谈。
未到灵椿丹桂，
一枝先看宜男。
明年人日，
探官贴子，
已具新衔。
管甚犀郎小小，
安排竹马青衫。
恩水上觅红云一首，
已见五卷本一。
又周泳先据明曹璇琼花集，
补好问望江南维扬好灵宇看琼花一首乃宋韩琦词。
连延村落泣阳崖。
川路到山回。
竹树攒成风月，
溪堂隔断尘埃。
小亭幽圃，
酴＊未过，
芍药初开。
驴上一壶春，
主人莫厌重来。
帘旌烘日绣波翻。
霜晓试轻寒。
高宴黄堂初启，
云外列仙班。
昼明丽锦，
香浮宝鸭，
身在蓬山。
三见扬尘沧海，
春风一笑人间。
良宵一刻抵千金。
孤负百年心。
好个一江春水，
深来不似情深。
一天好事，
还教容易，
著甚消任。
烦恼直须宁耐，
不成长似如今。
芦沟河上度旃车。
行路看宫娃。
古殿吴时花草，
奚琴塞外风沙。
天荒地老，
池台何处，
罗绮谁家。
梦里数行灯火，
皇州依旧繁华。
年年重五近佳辰。
蒲艾一番新。
满酌九霞香酝，
寿君两鬓长春。
闺中美秀如何，
赋得林下精神。
早办□□布袄，
共为云水闲人。
秋鸿社燕偶相逢。
鞍马又西东。
孤负水南三月，
安排万紫千红。
旧游新梦，
绿波南浦，
黄叶西风。
任是麒麟阁上，
争如鹦鹉杯中。
瑞云浮动酒波红。
一醉卷愁空。
昨日海棠窠下，
今朝芍药香中。
蜂迎蝶送，
珠围翠绕，
尽谢春风。
管甚碧油堂印，
且教临老花丛。
时情天意枉论量。
乐事苦相忘。
白酒家家新酿，
黄花日日重阳。
城高望远，
烟浓草澹，
一片秋光。
故国江山如画，
醉来忘却兴亡。
添丁名字入新收。
一长看过头。
拾得羽阳宫瓦，
不愁撞透烟楼。
遗山野客，
求田问舍，
梦想南州。
说甚河东三凤，
安排老□班彪。
添盆瓣喜万家传。
满意掷金钱。
仙果休嗔生晚，
灵椿最得春偏。
隆颅犀角，
丹砂一指，
玉润松坚。
看取翰林枝叶，
却如东海当年。
香轻红浅露梅腮。
江上早春来。
玉声朝丹阙，
霓旌影下瑶阶。
朱门向晓，
三千珠履，
十二金钗。
碧海金鸾来报，
蟠桃一夜花开。
樱桃花下玉亭亭。
随步觉春生。
处处绮罗丛里，
偏他特地分明。
韶华似水，
棠梨叶吐，
杨柳新成。
不是低鬟一笑，
十分只是无情。
御香新拆紫囊封。
苒苒绿云丛。
开晚只嗔寒勒，
妆成又怕晴烘。
化工也为，
花中第一，
熏染偏浓。
谁有石家红锦，
重重围住春风。
醉来长铗为谁弹。
憔悴入函并。
一带秦川如画，
夕阳仙堂空闲。
门边肮脏，
胸中丑磊，
何苦人间。
匹马明年西去，
看君射虎南山。
以上元好问作品《朝中措》共20首      

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="xP12K6J8Tm.html">下一篇</a>
				</div>
				<div class="old">
						<a href="rn5qjTPySG.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>