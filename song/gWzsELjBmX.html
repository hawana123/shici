<!DOCTYPE html>
<html lang="zh-CN">
	<head>
<title>中华诗词网-沁园春</title>
<meta charset="utf-8" />
<meta name="keywords" content="沁园春 李吕 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>沁园春</h1>
			<div class="info"><span class="date">作者：李吕</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
射虎南山，
断蛟北海，
恍如梦中。
念少年豪气，
霜寒一剑，
清时功业，
月满雕弓。
年去年来成底事，
已一半消磨成老翁。
那堪更，
病为城绕，
愁作兵攻。
无悰。
慵语西风。
正独倚危阑送塞鸿。
道酒能消遣，
酒因病减，
歌能消遣，
歌为愁浓。
大造不将炉冶去，
□万卷诗书宁愤穷。
都休问，
且试弹绿绮，
闲和秋虫。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="EHjJ7uE4Yu.html">下一篇</a>
				</div>
				<div class="old">
						<a href="n0dN7SWwOa.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>