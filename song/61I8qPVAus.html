<!DOCTYPE html>
<html lang="zh-CN">
	<head>
<title>中华诗词网-哨遍</title>
<meta charset="utf-8" />
<meta name="keywords" content="哨遍 方岳 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>哨遍</h1>
			<div class="info"><span class="date">作者：方岳</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
月亦老乎，
劝尔一杯，
听说平生事。
吾问汝，
开辟自何时。
有乾坤更应有尔。
年几许。
鸿荒邈哉遐已。
吾今断自唐虞起。
系帝曰放勋，
甲辰践祚，
数至今、宋嘉熙。
凡三千五百二十年馀。
嗟雨︽风﹀几盈亏。
老兔奔驰，
痴蟆吞吐，
定应衰矣。
噫。
月岂无悲。
吾观人寿几期颐。
炯炯双眸子，
明清无过婴儿。
但才到中年，
昏然欲眊，
那堪老矣知何似。
试以此推之。
吾言有理，
不能不自疑耳。
恐古时月与今时异。
恨则恨今人不千岁。
但见今、冰轮如洗。
阿谁曾自前古，
看到隋唐世。
几时明洁，
几时昏暗，
毕竟少晴多雨。
须臾月落夜何其。
曰先生、审之姑醉。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Ne6Pc94W1x.html">下一篇</a>
				</div>
				<div class="old">
						<a href="n7Rvs6Bj0B.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>