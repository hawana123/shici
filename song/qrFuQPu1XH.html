<!DOCTYPE html>
<html lang="zh-CN">
	<head>
<title>中华诗词网-木兰花十六首</title>
<meta charset="utf-8" />
<meta name="keywords" content="木兰花十六首 晏几道 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>木兰花十六首</h1>
			<div class="info"><span class="date">作者：晏几道</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
阿茸十五腰肢好，
天与怀春风味早。
画眉匀脸不知愁，
殢酒熏香偏称小。
东城杨柳西城草，
月会花期如意少。
思量心事薄轻云，
绿镜台前还自笑。
初心已恨花期晚，
别后相思长在眼。
兰衾犹有旧时香，
每到梦回珠泪满。
多应不信人肠断，
几夜夜寒谁共暖。
欲将恩爱结来生，
只恐来生缘又短。
风帘向晓寒成阵，
来报东风消息近。
试从梅蒂紫边寻，
更绕柳枝柔处问。
来迟不是春无信，
开晚却疑花有恨。
又应添得几分愁，
二十五弦弹未尽。
念奴初唱离亭宴，
会作离声勾别怨。
当时垂泪忆西楼，
湿尽罗衣歌未遍。
难逢最是身强健，
无定莫如人聚散。
已拚归袖醉相扶，
更恼香檀珍重劝。
秋千院落重帘暮，
彩笔闲来题绣户。
墙头丹杏雨馀花，
门外绿杨风后絮。
朝云信断知何处，
应作襄王春梦去。
紫骝认得旧游踪，
嘶过画桥东畔路。
小莲未解论心素，
狂似钿筝弦底柱。
脸边霞散酒初醒，
眉上月残人欲去。
旧时家近章台住，
尽日东风吹柳絮。
生憎繁杏绿阴时，
正碍粉墙偷眼觑。
小颦若解愁春暮，
—笑留春春也住。
晚红初减谢池花，
新翠已遮琼苑路。
湔裙曲水曾相遇，
挽断罗巾容易去。
啼珠弹尽又成行，
毕竟心情无会处。
玉真难唱朱帘静，
忆在双莲池上听。
百分蕉叶醉如泥，
却向断肠声里醒。
夜凉水月铺明镜，
更看娇花闲弄影。
曲终人意似流波，
休问心期何处定。
阿茸十五腰肢好。
天与怀春风味早。
画眉匀脸不知愁，
殢酒熏香偏称小。
东城杨柳西城草。
月会花期如意少。
思量心事薄轻云，
绿镜台前还自笑。
初心已恨花期晚。
别後相思长在眼。
兰衾犹有旧时香，
每到梦回珠泪满。
多应不信人肠断。
几夜夜寒谁共暖。
欲将恩爱结来生，
只恐来生缘又短。
风帘向晓寒成阵。
来报东风消息近。
试从梅蒂紫边寻，
更绕柳枝柔处问。
来迟不是春无信。
开晚却疑花有恨。
又应添得几分愁，
二十五弦弹未尽。
念奴初唱离亭宴。
会作离声勾别怨。
当时垂泪忆西楼，
湿尽罗衣歌未遍。
难逢最是身强健。
无定莫如人聚散。
已拼归袖醉相扶，
更恼香檀珍重劝。
秋千院落重帘暮。
彩笔闲来题绣户。
墙头丹杏雨馀花，
门外绿杨风後絮。
朝云信断知何处。
应作襄王春梦去。
紫骝认得旧游踪，
嘶过画桥东畔路。
小莲未解论心素。
狂似钿筝弦底柱。
脸边霞散酒初醒，
眉上月残人欲去。
旧时家近章台住。
尽日东风吹柳絮。
生憎繁杏绿阴时，
正碍粉墙偷眼觑。
小颦若解愁春暮。
一笑留春春也住。
晚红初减谢池花，
新翠已遮琼苑路。
湔裙曲水曾相遇。
挽断罗巾容易去。
啼珠弹尽又成行，
毕竟心情无会处。
玉真能唱朱帘静。
忆在双莲池上听。
百分蕉叶醉如泥，
却向断肠声里醒。
夜凉水月铺明镜。
更看娇花闲弄影。
曲终人意似流波，
休问心期何处定。
以上晏几道作品《木兰花》共16首      

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="LD2W7oIKqE.html">下一篇</a>
				</div>
				<div class="old">
						<a href="NaajPcxMwY.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>