<!DOCTYPE html>
<html lang="zh-CN">
	<head>
<title>中华诗词网-九曲棹歌</title>
<meta charset="utf-8" />
<meta name="keywords" content="九曲棹歌 朱熹 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>九曲棹歌</h1>
			<div class="info"><span class="date">作者：朱熹</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
一曲溪边上钓船，
幔亭峰影蘸晴川。
虹桥一断无消息，
万壑千岩锁翠烟。
二曲亭亭玉女峰，
插花临水为谁容。
道人不作阳台梦，
兴入前山翠几重。
三曲君看驾壑船，
不知停棹几何年。
桑田海水兮如许，
泡沫风灯敢自怜。
四曲东西两石岩，
岩花垂露碧  毵。
金鸡叫罢无人见，
月满空山水满潭。
五曲山高云气深，
长时烟雨暗平林。
林间有客无人识，
矣乃声中万古心。
六曲苍屏绕碧湾，
茆茨终日掩柴关。
客来倚棹岩花落，
猿鸟不惊春意闲。
七曲移舟上碧滩，
隐屏仙掌更回看。
却怜昨夜峰头雨，
添得飞泉几道寒。
八曲风烟势欲开，
鼓楼岩下水萦回。
莫言此地无佳景，
自是游人不上来。
九曲将穷眼豁然，
桑麻雨露见平川。
渔郎更觅桃源路，
除是人间别有天。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="2R6rljWONX.html">下一篇</a>
				</div>
				<div class="old">
						<a href="GMyXD6sWU7.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>