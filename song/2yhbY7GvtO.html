<!DOCTYPE html>
<html lang="zh-CN">
	<head>
<title>中华诗词网-二郎神</title>
<meta charset="utf-8" />
<meta name="keywords" content="二郎神 马子严 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>二郎神</h1>
			<div class="info"><span class="date">作者：马子严</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
日高睡起，
又恰见、柳梢飞絮。
倩说与、年年相挽，
却又因他相误。
南北东西何时定，
看碧沼、青萍无数。
念蜀郡风流，
金陵年少，
哪寻张绪。
应许。
雪花比并，
扑帘堆户。
更羽缀游丝，
毡铺小径，
肠断鹁鸠唤雨。
舞态颠狂，
腰肢轻怯，
散了几回重聚。
空暗想，
昔日长亭别酒，
杜鹃催去。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="1ywP6gNh54.html">下一篇</a>
				</div>
				<div class="old">
						<a href="GIzEey7Pfx.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>