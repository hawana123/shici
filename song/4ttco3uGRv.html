<!DOCTYPE html>
<html lang="zh-CN">
	<head>
<title>中华诗词网-哨遍</title>
<meta charset="utf-8" />
<meta name="keywords" content="哨遍 陈韡 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>哨遍</h1>
			<div class="info"><span class="date">作者：陈韡</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
多病倦游，
在家又贫，
毕竟如何是。
十万钱，
骑鹤更扬州，
是人间几曾有底。
算一生，
大都能消几屐，
劳神到老成何事。
趁齿落已双，
发丝在两，
归寻闲里滋味。
不见青云路有危机。
金缕歌声，
渐变成悲。
待思大东门，
忆鹤华亭，
悔之晚矣。
休，
归去来兮，
北山幸有闲田地。
地瘠宜瓜菜，
引泉凿成方沚。
这仲子蔬园，
三公不换，
况东陵自来瓜美。
间走马溪头，
倚阑垂钓，
解衣自濯清泚。
酿山泉、时复一中之。
琴横膝。
古淡无弦有音徽。
送归鸿、暮云千里。
蓬莱自古无路，
玄圃何时到，
只消曲几蒲团，
镇日闲庐打眭。
这乾坤日月，
更远游、问他王子。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="AUahRyweFe.html">下一篇</a>
				</div>
				<div class="old">
						<a href="XwyN6TUNij.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>