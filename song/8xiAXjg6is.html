<!DOCTYPE html>
<html lang="zh-CN">
	<head>
<title>中华诗词网-东风第一枝</title>
<meta charset="utf-8" />
<meta name="keywords" content="东风第一枝 周密 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>东风第一枝</h1>
			<div class="info"><span class="date">作者：周密</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
草梦初回，
柳眠未起，
新阴才试花讯。
雏鸳迎晓偎香，
小蝶舞晴弄影。
飞梭庭院，
早已觉、日迟人静。
画帘轻、不隔春寒，
旋减酒红香晕。
吟欲就、远烟催暝。
人欲醉、晚风吹醒。
瘦肌羞怯金宽，
笑靥暖融粉沁。
珠歌缓引。
更巧试、杏妆梅鬓。
怕等闲、虚度芳期，
老却翠娇红嫩。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="snBqdVu6o1.html">下一篇</a>
				</div>
				<div class="old">
						<a href="1PyMlrEAB8.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>