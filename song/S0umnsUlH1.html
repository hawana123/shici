<!DOCTYPE html>
<html lang="zh-CN">
	<head>
<title>中华诗词网-哨遍</title>
<meta charset="utf-8" />
<meta name="keywords" content="哨遍 苏轼 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>哨遍</h1>
			<div class="info"><span class="date">作者：苏轼</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
睡起画堂，
银蒜押帘，
珠幕云垂地。
初雨歇，
洗出碧罗天，
正溶溶养花天气。
一霎暖风回芳草，
荣光浮动，
掩皱银塘水。
方杏靥匀酥，
花鬚吐绣，
园林排比红翠。
见乳燕捎蝶过繁枝。
忽一线炉香逐游丝。
昼永人闲，
独立斜阳，
晚来情味。
便乘兴携将佳丽。
深入芳菲里。
拨胡琴语，
轻拢慢拈总ベ利。
看紧约罗裙，
急趣檀板，
霓裳入破惊鸿起。
颦月临眉，
醉霞横脸，
歌声悠扬云际。
任满头红雨落花飞。
渐鳷鹊楼西玉蟾低。
尚徘徊、未尽欢意。
君看今古悠悠，
浮宦人间世。
这些百岁，
光阴几日，
三万六千而已。
醉乡路稳不妨行，
但人生、要适情耳。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="3mdxlfupLZ.html">下一篇</a>
				</div>
				<div class="old">
						<a href="EJIF3qCZca.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>