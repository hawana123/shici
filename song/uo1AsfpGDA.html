<!DOCTYPE html>
<html lang="zh-CN">
	<head>
<title>中华诗词网-雨中花·夜行船</title>
<meta charset="utf-8" />
<meta name="keywords" content="雨中花·夜行船 苏泂 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>雨中花·夜行船</h1>
			<div class="info"><span class="date">作者：苏泂</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
十载尊前，
放歌起舞，
人间酒户诗流。
尽期君凌厉，
羽翮高秋。
世事几如人意，
儒冠还负身谋。
叹天生李广，
才气无双，
不得封侯。
榆关万里，
一去飘然，
片云甚处神州。
应怅望、家人父子，
重见无由。
陇水寂寥传恨，
淮山宛转供愁。
这回休也，
燕鸿南北，
长隔英游。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="ExsQ3xsoCU.html">下一篇</a>
				</div>
				<div class="old">
						<a href="HjHWpmcBwE.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>