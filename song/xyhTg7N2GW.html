<!DOCTYPE html>
<html lang="zh-CN">
	<head>
<title>中华诗词网-东风第一枝</title>
<meta charset="utf-8" />
<meta name="keywords" content="东风第一枝 宋无名氏 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>东风第一枝</h1>
			<div class="info"><span class="date">作者：宋无名氏</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
腊雪犹凝，
东风递暖，
江南梅早先拆。
一枝经晓芬芳，
几处漏春信息。
孤根寒艳，
料化工、别施恩力。
迥不与、桃李争妍，
自称寿阳妆饰。
雪烂熳、怨蝶未知，
嗟燕孤、画楼绮陌。
暗香空写银笺，
素艳谩传妙笔。
王孙轻顾，
便好与、移栽京国。
更免逐、羌管凋零，
冷落暮山寒驿。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="TcCDemMX0H.html">下一篇</a>
				</div>
				<div class="old">
						<a href="bRp5U21UP9.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>