<!DOCTYPE html>
<html lang="zh-CN">
	<head>
<title>中华诗词网-水调歌·水调</title>
<meta charset="utf-8" />
<meta name="keywords" content="水调歌·水调 张友仁 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>水调歌·水调</h1>
			<div class="info"><span class="date">作者：张友仁</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
石屋势平旷，
峭壁几巉岩。
妙哉天造地设，
谁复谓神剜。
畴昔涪翁题品，
曾说人寰稀有，
岂特冠湘南。
趁取脚轻健，
相与上高寒。
避秦者，
君莫问，
意其间。
祖龙文密，
至今草木尚愁颜。
赢得功成丹鼎，
久矣乘风而去，
跨鹤与骖鸾。
犹有白云在，
镇日绕禅关。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="ntdyyVaqjt.html">下一篇</a>
				</div>
				<div class="old">
						<a href="0zs45ujoup.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>