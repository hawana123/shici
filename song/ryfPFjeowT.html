<!DOCTYPE html>
<html lang="zh-CN">
	<head>
<title>中华诗词网-十样花</title>
<meta charset="utf-8" />
<meta name="keywords" content="十样花 李弥逊 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>十样花</h1>
			<div class="info"><span class="date">作者：李弥逊</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
陌上风光浓处。
第一寒梅先吐。
待得春来也，
香销减，
态凝伫。
百花休谩妒。
陌上风光浓处。
繁杏枝头春聚。
艳态最娇娆，
堪比并，
东邻女。
红梅何足数。
陌上风光浓处。
日暖山樱红露。
结子点朱唇，
花谢後，
君看取。
流莺偏嘱付。
陌上风光浓处。
忘却桃园归路。
洞口水流迟，
香风动，
红无数。
吹愁何处去。
陌上风光浓处。
最是海棠风措。
翠袖衬轻红，
盈盈泪，
怨春去。
黄昏微带雨。
陌上风光浓处。
自有花王为主。
富艳压群芳，
蜂蝶戏，
燕莺语。
东君都付与。
陌上风光浓处。
红药一番经雨。
把酒绕芳丛，
花解语。
劝春住。
莫教容易去。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="5YGzXNocIS.html">下一篇</a>
				</div>
				<div class="old">
						<a href="4Vpm7WZ5It.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>