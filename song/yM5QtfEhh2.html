<!DOCTYPE html>
<html lang="zh-CN">
	<head>
<title>中华诗词网-惜花春起早慢</title>
<meta charset="utf-8" />
<meta name="keywords" content="惜花春起早慢 宋无名氏 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>惜花春起早慢</h1>
			<div class="info"><span class="date">作者：宋无名氏</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
向春来，
睹林园，
绣出满槛鲜萼。
流莺海棠枝上弄舌，
紫燕飞绕池阁。
三眠细柳，
垂万条、罗带柔弱。
为思量，
昨夜去看花，
犹自斑驳。
须拌尽日樽前，
当媚景良辰，
且恁欢谑。
更阑夜深秉烛，
对花酌、莫辜轻喏。
邻鸡唱晓，
惊觉来、连忙梳掠。
向西园、惜群葩，
恐怕狂风吹落。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="cYNvcIP4zw.html">下一篇</a>
				</div>
				<div class="old">
						<a href="vxO9y03Ebb.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>