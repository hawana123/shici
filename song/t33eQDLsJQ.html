<!DOCTYPE html>
<html lang="zh-CN">
	<head>
<title>中华诗词网-临江仙二二首</title>
<meta charset="utf-8" />
<meta name="keywords" content="临江仙二二首 元好问 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>临江仙二二首</h1>
			<div class="info"><span class="date">作者：元好问</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
荷叶荷花何处好，
大明湖上新秋。
红妆翠盖木兰舟。
江山如画里，
人物更风流。
千里故人千里月，
三年孤负欢游。
一尊白酒寄离愁。
殷勤桥下阿楚新来都六岁，
掌中一捻娇春。
诗中有笔画难真。
芝香云作朵，
鱼细锦为鳞。
旧说张门多静女，
更和灵照情亲。
外家姓庞氏夸谈体遣孔兄＊。
异时看小妹，
林下谢夫人。
今古北邙山下路，
黄尘老尽英雄。
人生长恨水长东。
幽怀谁共语，
远目送归鸿。
盖世功名将底用，
从前错怨天公。
浩歌一曲酒千钟。
男儿行处是，
未要论穷通。
连日湖亭风色好，
今朝赏遍东城。
主人留客过清明。
小桃如欲语，
杨柳更多情。
为爱暮云芳草句，
一杯聊听新声。
水流花落叹浮生。
故园春更晚，
时节已啼莺。
录於于此。
谁识虎头峰下客，
少时有意功名。
清朝无路到公卿。
萧萧茅屋下，
白发老书生。
邂逅对床逢二妙，
挥毫落纸堪惊。
他年联袂上蓬瀛。
春风莲烛影，
莫问此时情。
自笑此身无定在，
风蓬易转孤根。
羡君归意满离尊。
眼中茅屋兴，
稚子已迎门。
回首对床灯火处，
万山深裹孤村。
故人天末赋招魂。
新诗凭寄取，
憔悴不须论。
明月清风无尽岁，
平生老子南楼。
阎闾谈笑说封侯。
谁能知许事，
一笑去来休。
旧见辋川图画里，
十年孤负欢游。
百金早晚得菟裘。
与君成二老，
来往亦风流。
清晓千门开寿宴，
绮罗香绕芳丛。
红娇绿软媚芳丛。
绣屏金翡翠，
锦帐玉芙蓉。
珠履争持添岁酒，
葡萄酒饮金钟。
人生福寿古难逢。
好将家庆事，
□□□□□。
世故迫人无好况，
酒杯今日初拈。
昆阳城下酹苍蟾。
乾坤悲永夜，
笳鼓觉秋严。
梦寐玉溪溪上路，
竹枝斜出青帘。
故人白发未应添。
浩歌风露下，
相望一掀髯。
世事悠悠天不管，
春风花柳争妍。
人家寒食尽藏烟。
不知何处火，
来就客心然。
千里故乡千里梦，
高城泪眼遥天。
时光流转雁飞边。
今春看又过，
何日是归年。
试上古城城上望，
水光天影相涵。
都将形胜入高谈。
河山君与我，
独恨少髯参。
造化戏人儿女剧，
狙公暮四朝三。
百年都合付薰酣。
人家谁有酒，
吾与典春衫。
谁唤提壶沽美酒，
浮生多负欢游。
窗明窗暗百年休。
凉风催雁过，
春水带花流。
仰视浮云空自诳，
往还岁月悠悠。
三山那有凤麟洲。
一杯齐物论，
千古醉乡侯。
膝上添丁郎小小，
＊雏彩鹤初匀。
书堂合与孟家邻。
诵诗琴解□，
论学墨沾唇。
头玉＊＊眉刷翠，
更将秋水为神。
看花留待百年春。
金鞍南陌上，
惊动洛阳人。
夏馆秋林山水窟，
家家林影湖光。
三年间为一官忙。
簿书愁里过，
笋蕨梦中香。
父老书来招我隐，
临流已盖茅堂。
白头兄弟共论量。
山田寻二顷，
他日作桐乡。
邂逅一尊文字饮，
春风为洗愁颜。
花枝入鬓笑诗班。
登临千古意，
天澹夕阳间。
南去北来行老矣，
人生茅屋三间。
何人得似谢东山。
紫箫明月底，
高竹倚风鬟。
杨柳池塘桃李径，
华堂寿宴初开。
围春翠帷舞风回。
东山携妓女，
北海整尊＊。
玉笋轻敲红象板，
金荷潋滟传杯。
笙歌缭绕宴春台。
华山闲日月，
□野醉蓬莱。
一段江山英秀气，
风流天上星郎。
烟花故国五云乡。
只知心事在，
争问鬓毛苍。
千古西陵歌舞地，
兴来忘却悲凉。
相逢一醉莫停觞。
东山看老去，
湖海永相忘。
壮岁论交今晚岁，
只君知我平生。
六年相望若为情。
吕安思叔夜，
残月配长庚。
济上买田堪共隐，
嵩云仙季白云兄。
风流成二老，
林下看升平紫玉双华相照映，
锦儿仍是琼儿。
天边谁与慰相思。
洗妆无别物，
只有断肠诗。
水北水南浑一梦，
眼中红袖乌丝。
春风同是可怜枝。
争教歌酒兴，
不似洛阳时。
自笑此身无定在，
北州又复南州。
买田何日遂归休。
向来元落落，
此去亦悠悠。
赤日黄尘三百里，
嵩丘几度登楼。
故人多在玉溪头。
清泉明月晓，
高树乱蝉秋。
醉眼纷纷桃李过，
雄蜂雌蝶同时。
一生心事杏花诗。
小桥春寂寞，
风雨鬓成丝。
天上鸾胶寻不得，
直教吹散胭脂。
月明千里少姨祠。
山中开较晚，
应有北阴枝。
小桥南北梦幽寻。
残醉瞢腾不易禁。
一树杏花春寂寞，
恶风吹折五更心。
昨日故人留我醉，
今朝送客西归。
古来相接眼中稀。
青衿同舍乐，
白首故山违。
九万里风安税驾，
云鹏悔不卑飞。
回头四十七年非。
何因松竹底，
茅屋老相依。
昨夜半山亭下醉，
洼尊今日留题。
放船直到淅江西。
冰壶天上下，
云锦树高低。
世上红尘争白日，
山中太古熙熙。
外人初到故应迷。
桃花三百里，
浑是武陵溪。
以上元好问作品《临江仙》共22首      

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="rn5qjTPySG.html">下一篇</a>
				</div>
				<div class="old">
						<a href="8OmnwIAOA1.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>