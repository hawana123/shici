<!DOCTYPE html>
<html lang="zh-CN">
	<head>
<title>中华诗词网-摸鱼儿</title>
<meta charset="utf-8" />
<meta name="keywords" content="摸鱼儿 王奕 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>摸鱼儿</h1>
			<div class="info"><span class="date">作者：王奕</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
问梅花、几人邀咏，
平生见外骚楚。
相思一夜罗浮远，
姑射仙姿何处。
情未吐。
□□□、雄蜂雌蝶空相遇。
岁年孰与。
叹皓首相看，
冰心独抱，
谩作广平赋。
黄昏暮。
半点酸辛谁诉。
寿阳眉恨妖妩。
南来北使无明眼，
细认杏花真谱。
私自语。
道消息、孤根还有春风主。
启明未举。
听画角吹残，
马头摇梦，
人已山阳路。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="3QcX58hehV.html">下一篇</a>
				</div>
				<div class="old">
						<a href="lOgAptOjLt.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>