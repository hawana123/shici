<!DOCTYPE html>
<html lang="zh-CN">
	<head>
<title>中华诗词网-满江红十三首</title>
<meta charset="utf-8" />
<meta name="keywords" content="满江红十三首 元好问 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>满江红十三首</h1>
			<div class="info"><span class="date">作者：元好问</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
汉水方城，
今古道、几回投迹。
留滞久、浩歌狂醉，
此心谁识。
渭北清光摇草树，
故人对酒相应识。
记雨窗、相对话离忧，
秋风夕。
风月笛，
烟霞屐。
身易老，
时难得。
鸟飞天不尽，
野春平碧。
我梦秦东亭上饮，
举头但见长安日。
便与君、重结入关期，
明年必。
寒日春温，
照庭院、瑞烟芬馥。
人尽道、衢山当日，
谪仙新毓。
子舍荣华孙□茂，
诗书万卷生涯足。
但放怀、寿酒十分斟，
添香祝。
竹太瘦，
松偏独。
鹤易怨，
龟何俗。
算人间无物，
共供新曲。
但愿长如天上月，
年年此夕光如玉。
伴长庚、百岁永团圆，
蟠桃熟。
江上＊尊，
人道有、浮休遗迹。
尊俎地、江山如画，
百年岑寂。
白鹤重来城郭在，
山花山鸟浑相识。
便与君、载酒半山亭，
追畴昔。
人易老，
时难得。
欢未减，
悲还及。
身前与身後，
杳无终极。
一笑何须留故事，
千年复知今日。
拌醉来、横卧陇头云，
林间石。
腊后春前，
高楼外、梅飘香馥。
正□□云＊初下，
瑶池西曲。
罗幕笙歌围粉黛，
阶前青紫团兰玉。
更如宾、相待衮衣新，
尊浮＊。
柔懿范，
康宁福。
荣耀事，
都齐足。
向宝薰烟里，
寿祺同祝。
□雪仙姿元不老，
丹台已注长生＊。
问从今、欢宴几何年，
蟠桃熟。
老树荒台，
秋兴动、悠然独酌。
秋也老、江山憔悴，
鬓华先觉。
人到中年原易感，
眼看华屋归零落。
算世间、惟有醉乡民，
平生乐。
凌浩荡，
观寥廓。
月为烛，
云为幄。
尽百川都酿，
不供杯杓。
身外虚名将底用，
古来已错今尤错。
唤野猿、山鸟一时歌，
休休莫。
桃李漫山，
风日暖、朝来开彻。
东溪上、落花流水，
暮春三月。
一片花飞春意减，
有花堪折君须折。
恨百年、春事短长亭，
匆匆别。
金缕唱，
金蕉拍，
休直待，
芳华歇。
到绿阴青子，
只供愁绝。
坐上常看尊有酒，
镜中莫管头如雪。
料醉来、人说次公狂，
从渠说。
天上飞鸟，
问谁遣、东生西没。
明镜里、朝为青鬓，
暮为华发。
弱水蓬莱三万里，
梦魂不到金银阙。
更几人、能有谢家山，
飞仙骨。
山鸟ャ，
林花发。
玉杯冷，
秋云滑。
彭殇共一醉，
不争毫末。
鞭石何年沧海过，
三山只是尊中物。
暂放教、老子据胡床，
邀明月。
往山中，
仲纯留兵骑见候，
且约别於洛阳。
明日大雨三日，
辕辙不可行，
行此寄之。
使君以贵胄起家，
风流有文词，
仕至凤翔治中南山安抚使，
先保陕州有功，
 故篇中及之画戟清香，
谁得似、韦郎诗笔。
还又见、从容车骑，
待州西北。
竹马儿童应有语，
使君姓字人人识。
是往时、曾护国西门，
金汤壁。
千日醉，
三更席。
事已去，
寻无迹。
对暮凉灯火怅然如失。
万里功名知未免，
中年离别万堪惜。
恨洛阳、风雨暗旌旗，
空相忆。
问柳寻花，
津桥路、年年寒节。
佳丽地、梁园池馆，
洛阳城关。
白鹤重来人换世，
凄凉一树梅花发。
记水南、昨暮赏春回，
今华发。
金缕唱，
龙香拨。
云液暖，
琼杯滑。
料羁愁千种，
不禁掀豁。
老眼只供他日泪，
春风竟是谁家物。
恨马头、明月更多情，
寻常缺。
雪＊霜林，
□一夜、报春消息。
看是处、青回柳眼，
粉匀梅额。
和气已回倾斗阙，
寿星更喜明南极。
问四□、节物奉谁欢，
辽东客。
熊梦旦，
非常日。
珠履闹，
金钗密。
指双溪千顷，
共斟琼液。
不用殷勤千岁祝，
姓名已上神仙籍。
但时从王母借蟠桃，
躬亲摘。
一枕馀醒，
厌厌共、相思无力。
人语定、小窗风雨，
暮寒岑寂。
绣被留欢香未减，
锦书封泪红犹湿。
问寸肠、能著几多愁，
朝还夕。
春草远，
春江碧。
云暗澹，
花狼藉。
更柳绵闲，
柳丝谁织。
入梦终疑神女赋，
写情除有文星笔。
恨伯劳、东去燕西归，
空相忆。
元鼎诗仙，
知音少、喜君留迹。
还有恨、故山飞去，
石城琼壁。
万里征西天有意，
四方问舍今何日。
便金虬、飞驭解移文，
知无及。
淮海地，
云雷夕。
自不负，
髯如戟。
望幕中谈笑，
隐然む敌。
此老何堪丞掾事，
佳时但要江山笔。
向楚王、台上酒酣时，
须相忆。
枕上吴山，
隐隐见、宫眉修碧。
人好在、断浑似，
画图相识。
罗袜尘香来有信，
玉箫声远寻无迹。
恨不将、春色醉仙桃，
迷芳席。
婵娟月，
韶华日。
梦已尽，
愁仍积。
江花共江草，
几时终极。
锦树摧残胡蝶老，
冰绡翦破鸳鸯只。
拌楚云、湘雨一生休，
休相忆。
以上元好问作品《满江红》共13首      

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="1EH0Qa77PW.html">下一篇</a>
				</div>
				<div class="old">
						<a href="PlYyvCXARR.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>