<!DOCTYPE html>
<html lang="zh-CN">
	<head>
<title>中华诗词网-忆王孙十六首</title>
<meta charset="utf-8" />
<meta name="keywords" content="忆王孙十六首 汪元量 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>忆王孙十六首</h1>
			<div class="info"><span class="date">作者：汪元量</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
长安不见使人愁。
物换星移几度秋。
一自佳人坠玉楼。
莫淹留。
远别秦城万里游。
尘寰财色苦相萦。
著爱浮华役此身。
好收灵源一点真。
绝贪嗔。
便是逍遥到岸人。
从初得得便风流。
降伏龟蛇住定州。
千日丹成永永收。
好因由。
自在逍遥万事休。
汉家宫阙动高秋。
人自伤心水自流。
今日晴明独上楼。
恨悠悠。
白尽梨园子弟头。
华清宫树不胜秋。
云物凄凉拂曙流。
七夕何人望斗牛。
一登楼。
水远山长步步愁。
离宫别苑草萋萋。
对此如何不泪垂。
满槛山川漾落晖。
昔人非。
惟有年年秋雁飞。
茫茫苦海两无边。
无限迷鱼戏黑渊。
我掷金钩钓有缘。
线儿牵。
引上神州采玉莲。
上阳宫里断肠时。
春半如秋意转迷。
独坐纱窗刺绣迟。
泪沾衣。
不见人归见燕归。
神舟稳驾出沉流。
明月辉辉命自周。
两个先生暗点头。
有来由。
万劫轮回向此休。
无无无有有无无，
悟得无无便不愚。
日月年时损壮粗。
见元初。
万道霞光攒宝珠。
吴王此地有楼台。
风雨谁知长绿苔。
半醉闲吟独自来。
小徘徊。
惟见江流去不回。
五陵无树起秋风。
千里黄云与断蓬。
人物萧条市井空。
思无穷。
惟有青山似洛中。
心中无事气神和。
不觉忻忻言语多。
剑用衠磨更磨。
害风哥。
割了舌头赶退魔。
修行谁会把心降。
赤凤驱将饮碧江。
调引婴娇笑舞双。
剔银缸。
物物头头现晓窗。
鹧鸪飞上越王台。
烧接黄云惨不开。
有客新从赵地回。
转堪哀。
岩畔古碑空绿苔。
阵前金甲受降时。
园客争偷御果枝。
白发宫娃不解悲。
理征衣。
一片春帆带雨飞。
以上汪元量作品《忆王孙》共16首      

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="oZuOuyvsvv.html">下一篇</a>
				</div>
				<div class="old">
						<a href="bFJJDkrXnV.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>