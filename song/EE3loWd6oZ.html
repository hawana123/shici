<!DOCTYPE html>
<html lang="zh-CN">
	<head>
<title>中华诗词网-隔浦莲近·隔浦莲近拍</title>
<meta charset="utf-8" />
<meta name="keywords" content="隔浦莲近·隔浦莲近拍 吴文英 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>隔浦莲近·隔浦莲近拍</h1>
			<div class="info"><span class="date">作者：吴文英</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
榴花依旧照眼。
愁褪红丝腕。
梦绕烟江路，
汀菰绿薰风晚。
年少惊送远。
吴蚕老、恨绪萦抽茧。
旅情懒。
扁舟系处，
青帘浊酒须换。
一番重午，
旋买香蒲浮盏。
新月湖光荡素练。
人散。
红衣香在南岸。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="eioQ1Ny8XJ.html">下一篇</a>
				</div>
				<div class="old">
						<a href="biJPZs6sUc.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>