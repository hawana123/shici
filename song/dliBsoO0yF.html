<!DOCTYPE html>
<html lang="zh-CN">
	<head>
<title>中华诗词网-西河</title>
<meta charset="utf-8" />
<meta name="keywords" content="西河 王野 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>西河</h1>
			<div class="info"><span class="date">作者：王野</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
天下事。
问天怎忍如此。
陵图谁把献君王，
结愁未已。
少豪气概总成尘，
空馀白骨黄苇。
千古恨，
吾老矣。
东游曾吊淮水。
绣春台上一回登，
一回搵泪。
醉归抚剑倚西风，
江涛犹壮人意。
只今袖手野色里。
望长淮、犹二千里。
纵有英心谁寄。
近新来、又报胡尘起。
绝域张骞归来未。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="dq4mjUmxHA.html">下一篇</a>
				</div>
				<div class="old">
						<a href="nNUuoKUIOf.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>