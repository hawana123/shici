<!DOCTYPE html>
<html lang="zh-CN">
	<head>
<title>中华诗词网-莺啼序</title>
<meta charset="utf-8" />
<meta name="keywords" content="莺啼序 徐宝之 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>莺啼序</h1>
			<div class="info"><span class="date">作者：徐宝之</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
荼シ一番过雨，
洒残花似雪。
向清晓、步入东风，
细拾苔砌馀靥。
有数片、飞沾翠柳，
萦回半著双归蝶。
悄无人、共立幽禽，
昵昵能说。
因念年华，
最苦易失，
对春愁暗结。
叹自古、曾有佳人，
长门深闭修洁。
寄么弦、千言万语，
闷满眼、欲弹难彻。
靠珠栊，
风雨微收，
落花时节。
春工渐老，
绿草连天，
别浦共一色。
但暮霭、朝烟无际，
尽日目极，
江南江北，
杜鹃叫裂。
此时此意，
危魂黯黯，
渭城客舍青青树，
问何人、把酒来看别。
思量怎向，
迟回独掩青扉，
夕阳犹照南陌。
春应记得，
旧日疏狂，
等受今磨折。
便永谢、五湖烟艇，
只有吟诗，
曲坞煎茶，
小窗眠月。
春还自省，
把融和事，
长留芳昼人间世，
与羁臣、恨妾销离恻。
自题蕙叶回春，
坐听蓬壶，
漏声细咽。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="x0RSI5jKTi.html">下一篇</a>
				</div>
				<div class="old">
						<a href="wN7lFcJIWB.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>