<!DOCTYPE html>
<html lang="zh-CN">
	<head>
<title>中华诗词网-哨遍</title>
<meta charset="utf-8" />
<meta name="keywords" content="哨遍 李曾伯 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>哨遍</h1>
			<div class="info"><span class="date">作者：李曾伯</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
天限长江，
云扰中原，
一局持棋势。
汉将谁。
盍为扫清之。
彼伎犹、黔驴而止。
客亦知。
何材不生斯世。
丁宁屡费君王旨。
向马首论诗，
灯前观剑，
岂无差强人意。
幸崆峒麦熟且休师。
又焉用陈琳檄书飞。
一笛楼头，
万柳营间，
从容麾帜。
噫。
代有戎夷。
时贤患乏经纶志。
紫岩公一出，
敌当惊见花字。
谩被发忧邻，
汗颜笑斩，
客邪终岂婴元气。
待拜表盏天，
移文问隐，
老夫行且归矣。
怕胡雏穴隙尚相窥。
有淝水儿曹举兵麾。
看中兴、隽烈堪继。
随世样多能底。
卿自为卿计。
不妨老子，
婆娑矍铄，
从渠屦盈户外。
何须岘万勒丰碑。
有天知、方寸馀地。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="LU78Qjg6aA.html">下一篇</a>
				</div>
				<div class="old">
						<a href="7f5kVkf31P.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>