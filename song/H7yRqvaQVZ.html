<!DOCTYPE html>
<html lang="zh-CN">
	<head>
<title>中华诗词网-马家春慢</title>
<meta charset="utf-8" />
<meta name="keywords" content="马家春慢 宋无名氏 宋朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>马家春慢</h1>
			<div class="info"><span class="date">作者：宋无名氏</span>&nbsp;&nbsp;|&nbsp;&nbsp;朝代：宋朝
			</div>
		</div>
	</div>
	<div class="container">
		<article class="post">
			
珠箔风轻，
绣帘浪卷，
乍入人间蓬岛。
斗玉阑干，
渐庭馆帘栊春晓。
天许奇葩贵品，
异繁杏、夭桃轻巧。
命化工、倾国风流，
□与一枝纤妙。
樽前五陵年少。
纵丹青异格，
难别颜貌。
悲露凝烟，
困红娇额，
微鼙低笑。
须信浓香易歇，
更莫惜、醉攀吟绕。
待舞蝶游蜂，
细把芳心都告。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="AkB4SN7Y5c.html">下一篇</a>
				</div>
				<div class="old">
						<a href="49iGfjdPzk.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>