<!DOCTYPE html>
<html lang="zh-CN">
	<head>
<title>中华诗词网-惜花四律·步湘州藏春园主人韵</title>
<meta charset="utf-8" />
<meta name="keywords" content="惜花四律·步湘州藏春园主人韵 鲁迅 近现代" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>惜花四律·步湘州藏春园主人韵</h1>
			<div class="info"><span class="date">作者：鲁迅</span>&nbsp;&nbsp;|&nbsp;&nbsp;朝代：近现代
			</div>
		</div>
	</div>
	<div class="container">
		<article class="post">
			
鸟啼铃语梦常萦，
闲立花阴盼嫩晴。
怵目飞红随蝶舞，
开心茸碧绕阶生。
天于绝代偏多妒，
时至将离倍有情。
最是令人愁不解，
四檐疏雨送秋声。
剧怜常逐柳绵飘，
金屋何时贮阿娇？
微雨欲来勤插棘，
薰风有意不鸣条。
莫教夕照催长笛，
且踏春阳过板桥。
只恐新秋归塞雁，
兰□（舟＋繁体双）载酒橹轻摇。
细雨轻寒二月时，
不缘红豆始相思。
堕裀印屐增惆怅，
插竹编篱好护持。
慰我素心香袭袖，
撩人蓝尾酒盈卮。
奈何无赖春风至，
深院荼蘼已满枝。
繁英绕甸竞呈妍，
叶底闲看蛱蝶眠。
室外独留滋卉地，
年来幸得养花天。
文禽共惜春将去，
秀野欣逢红欲然。
戏仿唐宫护佳种，
金铃轻绾赤阑边。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="j4bScT4AET.html">下一篇</a>
				</div>
				<div class="old">
						<a href="xCS0M4WXVD.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>