<!DOCTYPE html>
<html lang="zh-CN">
	<head>
<title>中华诗词网-祭书神文</title>
<meta charset="utf-8" />
<meta name="keywords" content="祭书神文 鲁迅 近现代" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>祭书神文</h1>
			<div class="info"><span class="date">作者：鲁迅</span>&nbsp;&nbsp;|&nbsp;&nbsp;朝代：近现代
			</div>
		</div>
	</div>
	<div class="container">
		<article class="post">
			
上章困敦之岁，
贾子祭诗之夕，
会稽戛剑生等谨以寒泉冷华，
祀书神长恩，
而缀之以俚词曰：今之夕兮除夕，
香焰絪缊兮烛焰赤。
钱神醉兮钱奴忙，
君独何为兮守残籍？
华筵开兮腊酒香，
更点点兮夜长。
人喧呼兮入醉乡，
谁荐君兮一觞。
绝交阿堵兮尚剩残书，
把酒大呼兮君临我居。
湘旗兮芸舆，
挈脉望兮驾蠹鱼。
寒泉兮菊菹，
狂诵《离骚》兮为君娱。
君之来兮毋徐徐，
君友漆妃兮管城侯。
向笔海而啸傲兮，
倚文冢以淹留。
不妨导脉望而登仙兮，
引蠹鱼之来游。
俗丁伧父兮为君仇，
勿使履阈兮增君羞。
若弗听兮止以吴钩，
示之《丘》《索》兮棘其喉。
令管城脱颖以出兮，
使彼惙惙以心忧。
宁招书癖兮来诗囚，
君为我守兮乐未休。
他年芹茂而樨香兮，
异籍以相酬。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="C2yGj34hH0.html">下一篇</a>
				</div>
				<div class="old">
						<a href="xc9zUvC4y2.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>