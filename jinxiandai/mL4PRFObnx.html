<!DOCTYPE html>
<html lang="zh-CN">
	<head>
<title>中华诗词网-读史二十首</title>
<meta charset="utf-8" />
<meta name="keywords" content="读史二十首 王国维 近现代" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>读史二十首</h1>
			<div class="info"><span class="date">作者：王国维</span>&nbsp;&nbsp;|&nbsp;&nbsp;朝代：近现代
			</div>
		</div>
	</div>
	<div class="container">
		<article class="post">
			
一回首西陲势渺茫，
东迁种族几星霜?何当踏破双芒屐，
却向昆仑望故乡。
	   二两条云岭摩天出，
九曲黄河绕地回。
自是当年游牧地，
有人曾号伏羲来。
	   三及及生存起竞争，
流传神话使人惊。
铜头铁额今安在？
始信轩皇苦用兵。
	   四澶漫江淮万里春，
九黎才格又苗民。
即今腿髻穷山里，
此是江南旧主人。
	     五二帝精魂死不孤，
嵇山陵庙似苍梧。
耄年未罢征苗旅，
神武如斯旷代无。
	     六铜刀岁岁战东欧，
石弩年年出挹娄。
毕竟中原开化早，
已闻昉铁贡梁州。
	     七谁向钧天听乐过，
秦中自古鬼神多。
即今《诅楚文》犹在，
才告巫咸又亚驼。
	     八《春秋》谜语苦难诠，
历史开山数腐迁。
前后固应无此文，
一书上下两千年。
	     九汉作昆池始见煤，
当年赀力信雄哉。
于今莫笑胡僧妄，
本是洪荒劫后灰。
	     十挥戈大启汉山河，
武帝雄才世讵多。
轻骑今朝绝大漠，
楼川明日下洋河。
	     十一惠光东照日炎炎，
河陇降王正款边。
不是金人先入汉，
永平谁证梦中缘。
	     十二西域纵横尽百城，
张陈远略逊甘英。
千秋壮观君知否？
黑海东头望大秦。
	     十三三方并帝古未有，
两贤向厄我所闻。
何来洒落樽前语：天下英雄惟使君。
	     十四北临洛水拜陵园，
奉表迁都大义存。
纵使暮年终作贼，
江东那更有桓温。
	     十五江南天子皆词客，
河北诸王尽将才。
乍歌乐府《兰陵曲》，
又见湘东玉轴灰。
	     十六晋阳蜿蜿起飞龙，
北面倾心事犬戎。
亲出渭桥擒诘利，
文皇端不愧英雄。
	     十七南海商船来大食，
西京袄寺建波斯。
远人尽有如归乐，
知是唐家全盛时。
	     十八五国风光惨不支，
崖山波浪浩无牙。
当年国势凌迟甚，
争怪诸贤唱攘夷。
	     十九黑水金山启伯图，
长驱远摭世间无。
至今碧眼黄须客，
犹自惊魂说拔都。
	     二十东海人奴盖世雄，
卷舒八道势如风。
碧蹄倘得擒渠反，
大壑何由起蜇龙。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="O5dIzCJlLS.html">下一篇</a>
				</div>
				<div class="old">
						<a href="scHmKPvwnr.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>