<!DOCTYPE html>
<html lang="zh-CN">
	<head>
<title>中华诗词网-悲歌赠吴季子</title>
<meta charset="utf-8" />
<meta name="keywords" content="悲歌赠吴季子 吴伟业 清朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>悲歌赠吴季子</h1>
			<div class="info"><span class="date">作者：吴伟业</span>&nbsp;&nbsp;|&nbsp;&nbsp;朝代：清朝
			</div>
		</div>
	</div>
	<div class="container">
		<article class="post">
			
人生千里与万里，
黯然销魂别而已。
君独何为至于此，
山非山兮水非水。
生非生兮死非死。
十三学经并学史，
生在江南长纨绮，
词赋翩翩众莫比，
白璧青蝇见排诋。
一朝束缚去，
上书难自理。
绝塞千里断行李，
送吏泪不止，
流人复何倚。
彼尚愁不归，
我行定已矣。
八月龙沙雪花起，
橐驼垂腰马没耳，
白骨皑皑经战垒，
黑河无船渡者几，
前忧猛虎后苍  ，
土穴偷生若蝼蚁，
大鱼如山不见尾，
张  为风沫为雨，
日月倒行入海底，
白昼相逢半人鬼。
噫嘻乎悲哉!生男聪明慎莫喜，
仓颉夜哭良有以，
受患只从读书始，
君不见，
吴季子!

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="wAYczE8tZH.html">下一篇</a>
				</div>
				<div class="old">
						<a href="F1ujKMJj6D.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>