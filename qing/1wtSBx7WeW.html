<!DOCTYPE html>
<html lang="zh-CN">
	<head>
<title>中华诗词网-三鸳鸯篇</title>
<meta charset="utf-8" />
<meta name="keywords" content="三鸳鸯篇 谭嗣同 清朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>三鸳鸯篇</h1>
			<div class="info"><span class="date">作者：谭嗣同</span>&nbsp;&nbsp;|&nbsp;&nbsp;朝代：清朝
			</div>
		</div>
	</div>
	<div class="container">
		<article class="post">
			
辘轳鸣，
秋风晚，
寒日荒荒下秋苑。
辘轳鸣，
井水寒，
三更络绎啼井栏。
鸳鸯憔悴不成双，
两雌一雄鸣铿锵。
哀鸣声何长，
飞飞入银塘。
银塘浅，
翠带结。
塘水枯，
带不绝。
愁魂夜啸缺月低，
惊起城头乌磔磔。
城头乌，
朝朝饮水鸳鸯湖。
曾见莲底鸳鸯日来往，
忘却罗敷犹有夫。
夫怒啄雄，
雄去何栖，
翩然归来，
闭此幽闺。
幽闺匿迹那可久，
花里秦宫君知否？
不如万古一丘，
长偕三百首。
幽闺人去灯光寂，
照见罗帏泪痕湿。
同穴居然愿不虚，
岁岁春风土花碧。
并蒂不必莲，
连理不必木，
痴骨千年同一束。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="mBo1m2NgZ4.html">下一篇</a>
				</div>
				<div class="old">
						<a href="KbcjC7x5mh.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>