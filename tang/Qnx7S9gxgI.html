<!DOCTYPE html>
<html lang="zh-CN">
	<head>
<title>中华诗词网-哀王孙</title>
<meta charset="utf-8" />
<meta name="keywords" content="哀王孙 杜甫 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>哀王孙</h1>
			<div class="info"><span class="date">作者：杜甫</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
长安城头头白乌，
夜飞延秋门上呼。
又向人家啄大屋，
屋底达官走避胡。
金鞭断折九马死。
骨肉不待同驰驱。
腰下宝玦青珊瑚，
可怜王孙泣路隅。
问之不肯道姓名，
但道困苦乞为奴。
已经百日窜荆棘，
身上无有完肌肤。
高帝子孙尽隆准，
龙种自与常人殊。
豺狼在邑龙在野。
王孙善保千金躯。
不敢长语临交衢，
且为王孙立斯须。
昨夜东风吹血腥，
东来橐驼满旧都。
朔方健儿好身手，
昔何勇锐今何愚。
窃闻天子已传位，
圣德北服南单于。
花门呖面请雪耻，
慎勿出口他人狙。
哀哉王孙慎勿疏，
五陵佳气无时无。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="BrpJe0W8U6.html">下一篇</a>
				</div>
				<div class="old">
						<a href="An7P6VqBVQ.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>