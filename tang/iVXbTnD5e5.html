<!DOCTYPE html>
<html lang="zh-CN">
	<head>
<title>中华诗词网-中元甲子以辛丑驾幸蜀四首</title>
<meta charset="utf-8" />
<meta name="keywords" content="中元甲子以辛丑驾幸蜀四首 罗隐 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>中元甲子以辛丑驾幸蜀四首</h1>
			<div class="info"><span class="date">作者：罗隐</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
子仪不起浑瑊亡，
西幸谁人从武皇？
四海为家虽未远，
九州多事竟难防。
已闻旰食思真将，
会待畋游致假王。
应感两朝巡狩迹，
绿槐端正驿荒凉。
爪牙柱石两俱销，
一点渝尘九土摇。
敢恨甲兵为弃物，
所嗟流品误清朝。
几时睿算歼张角，
何处愚人戴隗嚣？
跪望嵕山重启告，
可能余烈不胜妖。
邪气奔屯瑞气移，
清平过尽到艰危。
纵饶犬彘迷常理，
不奈豺狼幸此时。
九庙有灵思李令，
三川悲忆恨张仪。
可怜一曲还京乐，
重对红蕉教蜀儿。
白丁攘臂犯长安，
翠辇苍黄路屈盘。
丹凤有情尘外远，
玉龙无迹渡头寒。
静怜贵族谋身易，
危惜文皇创业难。
不将不侯何计是，
钓鱼船上泪阑干。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="AweZJlOqJF.html">下一篇</a>
				</div>
				<div class="old">
						<a href="uFan0MdcCP.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>