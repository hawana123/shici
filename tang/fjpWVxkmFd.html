<!DOCTYPE html>
<html lang="zh-CN">
	<head>
<title>中华诗词网-闻开江宋相公申锡下世二首</title>
<meta charset="utf-8" />
<meta name="keywords" content="闻开江宋相公申锡下世二首 许浑 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>闻开江宋相公申锡下世二首</h1>
			<div class="info"><span class="date">作者：许浑</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
权门阴奏夺移才，
馹骑如星堕峡来。
晁氏有恩忠作祸，
贾生无罪直为灾。
贞魂误向崇山殁，
冤气疑从汨水回。
毕竟功成何处是，
五湖云月一帆开。
月落湘潭棹不喧，
玉杯瑶瑟奠蘋蘩。
谁能力制乘时鹤，
自取机沉在槛猿。
位极乾坤三事贵，
谤兴华夏一夫冤。
宵衣旰食明天子，
日伏青蒲不敢言。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="TcUnFqU9Fs.html">下一篇</a>
				</div>
				<div class="old">
						<a href="cCZQGFcdz7.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>