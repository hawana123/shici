<!DOCTYPE html>
<html lang="zh-CN">
	<head>
<title>中华诗词网-和牛相公南溪醉歌见寄</title>
<meta charset="utf-8" />
<meta name="keywords" content="和牛相公南溪醉歌见寄 刘禹锡 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>和牛相公南溪醉歌见寄</h1>
			<div class="info"><span class="date">作者：刘禹锡</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
脱屣将相守冲谦，
唯于山水独不廉。
枕伊背洛得胜地，
鸣皋少室来轩檐。
相形面势默指画，
言下变化随顾瞻。
清池曲榭人所致，
野趣幽芳天与添。
有时转入潭岛间，
珍木如幄藤为帘。
忽然便有江湖思，
沙砾平浅草纤纤。
怪石钓出太湖底，
珠树移自天台尖。
崇兰迎风绿泛艳，
坼莲含露红襜。
ā修廊架空远岫入，
弱柳覆槛流波沾。
渚蒲抽芽剑脊动，
岸荻迸笋锥头铦。
携觞命侣极永日。
此会虽数心无厌。
人皆置庄身不到，
富贵难与逍遥兼。
唯公出处得自在，
决就放旷辞炎炎。
座宾尽欢恣谈谑，
愧我掉头还奋髯。
能令商於多病客，
亦觉自适非沉潜。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="NVK5dD5xct.html">下一篇</a>
				</div>
				<div class="old">
						<a href="LMZChbJM1k.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>