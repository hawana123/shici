<!DOCTYPE html>
<html lang="zh-CN">
	<head>
<title>中华诗词网-燕子楼三首并序</title>
<meta charset="utf-8" />
<meta name="keywords" content="燕子楼三首并序 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>燕子楼三首并序</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
徐州故张尚书有爱妓曰眄眄，
善歌舞，
雅多风态。
予为校书郎时，
游徐、泗间。
张尚书宴予，
酒酣，
出眄眄以佐欢，
欢甚。
予因赠诗云：“醉娇胜不得，
风袅牡丹花。
”一欢而去，
迩后绝不相闻，
迨兹仅一纪矣。
昨日，
司勋员外郎张仲素(纟贵)之访予，
因吟新诗，
有《燕子楼》三首，
词甚婉丽。
诘其由，
为眄眄作也。
缋之从事武宁军累年，
颇知眄眄始末，
云：“尚书既殁，
归葬东洛。
而彭城有张氏旧第，
第中有小楼，
名燕子。
眄眄念旧爱而不嫁，
居是楼十余年，
幽独块然，
于今尚在。
”予爱缋之新咏，
感彭城旧游，
因同其题，
作三绝句。
满窗明月满帘霜，
被冷灯残拂卧床。
燕子楼中霜月夜，
秋来只为一人长。
钿晕罗衫色似烟，
几回欲著即潸然。
自从不舞霓裳曲，
叠在空箱十一年。
今春有客洛阳回，
曾到尚书墓上来。
见说白杨堪作柱，
争教红粉不成灰。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="kRO0oF9s2y.html">下一篇</a>
				</div>
				<div class="old">
						<a href="fOyos5kEPZ.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>