<!DOCTYPE html>
<html lang="zh-CN">
	<head>
<title>中华诗词网-观竞渡</title>
<meta charset="utf-8" />
<meta name="keywords" content="观竞渡 薛逢 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>观竞渡</h1>
			<div class="info"><span class="date">作者：薛逢</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
三月三日天清明，
杨花绕江啼晓莺。
使君未出郡斋内，
江上已闻齐和声。
使君出时皆有引，
马前已被红旗阵。
两岸罗衣破鼻香，
银钗照日如霜刃。
鼓声三下红旗开，
两龙跃出浮水来。
擢影干波飞万剑，
鼓声劈浪鸣千雷。
雷声冲急波相近，
两龙望标目如瞬。
江上人呼霹雳声，
竿头彩挂虹霓晕。
前船抢水已得标，
后船失势空挥桡。
疮眉血首争不定，
输岸一朋心似烧。
只将标示输赢赏，
两岸十舟五来往。
须臾戏罢各东西，
竟脱文身请书上。
吾今细观竞渡儿，
何殊当路权相持。
不思得所各休去，
会到摧舟折楫时。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="ygafTx1KF5.html">下一篇</a>
				</div>
				<div class="old">
						<a href="LAUUOLZdl0.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>