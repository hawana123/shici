<!DOCTYPE html>
<html lang="zh-CN">
	<head>
<title>中华诗词网-古风六○首</title>
<meta charset="utf-8" />
<meta name="keywords" content="古风六○首 李白 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>古风六○首</h1>
			<div class="info"><span class="date">作者：李白</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
西上莲花山，
迢迢见明星。
素手把芙蓉，
虚步蹑太清。
霓裳曳广带，
飘拂升天行。
邀我登云台，
高揖卫叔卿。
恍恍与之去，
驾鸿凌紫冥。
俯视洛阳川，
茫茫走胡兵。
流血涂野草，
豺狼尽冠缨。
咸阳二三月。
宫柳黄金枝。
绿帻谁家子。
卖珠轻薄儿。
日暮醉酒归。
白马骄且驰。
意气人所仰。
冶游方及时。
子云不晓事。
晚献长杨辞。
赋达身已老。
草玄鬓若丝。
投阁良可叹。
但为此辈嗤。
蟾蜍薄太清。
蚀此瑶台月。
圆光亏中天。
金魄遂沦没。
螮蝀入紫微。
大明夷朝晖。
浮云隔两曜。
万象昏阴霏。
萧萧长门宫。
昔是今已非。
桂蠹花不实。
天霜下严威。
沈叹终永夕。
感我涕沾衣。
昔我游齐都。
登华不注峰。
兹山何峻秀。
绿翠如芙蓉。
萧飒古仙人。
了知是赤松。
借予一白鹿。
自挟两青龙。
含笑凌倒景。
欣然愿相从。
( 一本此十句作一首 )泣与亲友别。
欲语再三咽。
勖君青松心。
努力保霜雪。
世路多险艰。
白日欺红颜。
分手各千里。
去去何时还。
( 一本此八句作一首 )在世复几时。
倏如飘风度。
空闻紫金经。
白首愁相误。
抚己忽自笑。
沉吟为谁故。
名利徒煎熬。
安得闲余步。
终留赤玉舄。
东上蓬莱路。
  ( 莱一作山 )秦帝如我求。
苍苍但烟雾。
( 一本此十二句作一首 )容颜若飞电。
时景如飘风。
草绿霜已白。
日西月复东。
华鬓不耐秋。
飒然成衰蓬。
  ( 鬓一作发 )古来贤圣人。
一一谁成功。
君子变猿鹤。
小人为沙虫。
不及广成子。
乘云驾轻鸿。
秦水别陇首。
幽咽多悲声。
胡马顾朔雪。
躞蹀长嘶鸣。
感物动我心。
缅然含归情。
昔视秋蛾飞。
今见春蚕生。
袅袅桑柘叶。
萋萋柳垂荣。
  （柘一作结 ）急节谢流水。
羁心摇悬旌。
挥涕且复去。
恻怆何时平。
三季分战国。
七雄成乱麻。
王风何怨怒。
世道终纷拏。
至人洞玄象。
高举凌紫霞。
仲尼欲浮海。
吾祖之流沙。
圣贤共沦没。
临歧胡咄嗟。
碧荷生幽泉。
朝日艳且鲜。
秋花冒绿水。
密叶罗青烟。
秀色空绝世。
馨香竟谁传。
坐看飞霜满。
凋此红芳年。
结根未得所。
愿托华池边。
燕赵有秀色。
绮楼青云端。
眉目艳皎月。
一笑倾城欢。
常恐碧草晚。
坐泣秋风寒。
纤手怨玉琴。
清晨起长叹。
焉得偶君子。
共乘双飞鸾。
秋露白如玉。
团团下庭绿。
我行忽见之。
寒早悲岁促。
人生鸟过目。
胡乃自结束。
景公一何愚。
牛山泪相续。
物苦不知足。
得陇又望蜀。
人心若波澜。
世路有屈曲。
三万六千日。
夜夜当秉烛。
大车扬飞尘，
亭午暗阡陌。
中贵多黄金，
连云开甲宅。
路逢斗鸡者，
冠盖何辉赫。
鼻息干虹霓，
行人皆怵惕。
世无洗耳翁，
谁知尧与跖！
世道日交丧。
浇风散淳源。
不采芳桂枝。
反栖恶木根。
所以桃李树。
吐花竟不言。
大运有兴没。
群动争飞奔。
归来广成子。
去入无穷门。
郢客吟白雪。
遗响飞青天。
徒劳歌此曲。
举世谁为传。
试为巴人唱。
和者乃数千。
吞声何足道。
叹息空凄然。
庄周梦胡蝶。
胡蝶为庄周。
一体更变易。
万事良悠悠。
乃知蓬莱水。
复作清浅流。
青门种瓜人。
旧日东陵侯。
富贵故如此。
营营何所求。
  ( 故一作固 )代马不思越。
越禽不恋燕。
情性有所习。
土风固其然。
  ( 固其然一作其固然 )昔别雁门关。
今戍龙庭前。
惊沙乱海日。
飞雪迷胡天。
虮虱生虎鹖。
心魂逐旌旃。
苦战功不赏。
忠诚难可宣。
谁怜李飞将。
白首没三边。
五鹤西北来。
飞飞凌太清。
仙人绿云上。
自道安期名。
两两白玉童。
双吹紫鸾笙。
去影忽不见。
回风送天声。
我欲一问之。
飘然若流星。
  ( 一作举首远望之)愿餐金光草。
寿与天齐倾。
( 此诗另有一作客有鹤上仙。
飞飞凌太清。
扬言碧云里。
自道安期名。
两两白玉童。
双吹紫鸾笙。
飘然下倒影。
倏忽无留形。
遗我金光草。
服之四体轻。
将随赤松去。
对博坐蓬瀛。
）秦皇扫六合。
虎视何雄哉。
挥剑决浮云。
诸侯尽西来。
  ( 挥一作飞 )明断自天启。
大略驾群才。
收兵铸金人。
函谷正东开。
铭功会稽岭。
骋望琅琊台。
刑徒七十万。
起土骊山隈。
尚采不死药。
茫然使心哀。
连弩射海鱼。
长鲸正崔嵬。
额鼻象五岳。
扬波喷云雷。
鬈鬣蔽青天。
何由睹蓬莱。
徐市载秦女。
楼船几时回。
但见三泉下。
金棺葬寒灰。
玄风变太古。
道丧无时还。
扰扰季叶人。
鸡鸣趋四关。
  ( 季叶一作市井 )但识金马门。
谁知蓬莱山。
  ( 谁一作

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="D6yZLQxzF7.html">下一篇</a>
				</div>
				<div class="old">
						<a href="0jEKrdQK8m.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>