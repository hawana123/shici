<!DOCTYPE html>
<html lang="zh-CN">
	<head>
<title>中华诗词网-赠吕洞宾</title>
<meta charset="utf-8" />
<meta name="keywords" content="赠吕洞宾 钟离权 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>赠吕洞宾</h1>
			<div class="info"><span class="date">作者：钟离权</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
知君幸有英灵骨，
所以教君心恍惚。
含元殿上水晶宫，
分明指出神仙窟。
大丈夫，
遇真诀，
须要执持心猛烈。
五行匹配自刀圭，
执取龟蛇颠倒诀。
三尸神，
须打彻，
进退天机明六甲。
知此三要万神归，
来驾火龙离九阙。
九九道至成真日，
三界四府朝元节。
气翱翔兮神烜赫，
蓬莱便是吾家宅。
群仙会饮天乐喧，
双童引入升玄客。
道心不退故传君，
立誓约言亲洒血。
逢人兮莫乱说，
遇友兮不须诀。
莫怪频发此言辞，
轻慢必有阴司折。
执手相别意如何，
今日为君重作歌。
说尽千般玄妙理，
未必君心信也么。
子后分明说与汝，
保惜吾言上大罗。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="xjj7CJlS0X.html">下一篇</a>
				</div>
				<div class="old">
						<a href="0dWFPgZ4oE.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>