<!DOCTYPE html>
<html lang="zh-CN">
	<head>
<title>中华诗词网-腊日观咸宁王部曲娑勒擒豹歌</title>
<meta charset="utf-8" />
<meta name="keywords" content="腊日观咸宁王部曲娑勒擒豹歌 卢纶 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>腊日观咸宁王部曲娑勒擒豹歌</h1>
			<div class="info"><span class="date">作者：卢纶</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
山头曈曈日将出，
山下猎围照初日。
前林有兽未识名，
将军促骑无人声，
潜形踠伏草不动，
双雕旋转群鸦鸣。
阴方质子才三十，
译语受词蕃语揖。
舍鞍解甲疾如风，
人忽虎蹲兽人立。
欻然扼颡批其颐，
爪牙委地涎淋漓。
既苏复吼拗仍怒，
果协英谋生致之。
拖自深丛目如电，
万夫失容千马战。
传呼贺拜声相连，
杀气腾凌阴满川。
始知缚虎如缚鼠，
败虏降羌生眼前。
祝尔嘉词尔无苦，
献尔将随犀象舞。
苑中流水禁中山，
期尔攫搏开天颜。
非熊之兆庆无极，
愿纪雄名传百蛮。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="SMqG1kzsbn.html">下一篇</a>
				</div>
				<div class="old">
						<a href="MKCCSzjIdw.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>