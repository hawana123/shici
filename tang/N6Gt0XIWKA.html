<!DOCTYPE html>
<html lang="zh-CN">
	<head>
<title>中华诗词网-送卢舍人三首</title>
<meta charset="utf-8" />
<meta name="keywords" content="送卢舍人三首 贯休 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>送卢舍人三首</h1>
			<div class="info"><span class="date">作者：贯休</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
一曰：劝君不用登岘首山，
读羊祜碑，
男儿事业须自奇。
此碑山头如日月，
日日照人人不知。
人不知，
青山白云徒尔为。
二曰：劝君登商山，
不用觅商山皓，
云深雪深骡马倒。
我愿终南太华变为金，
吾后见之不为宝。
我愿九州四海纸，
幅幅与君为谏草。
使蹑卨践夔，
逢轩见皞。
日环五色，
是物得老，
如此即商山皓。
商山皓，
君不用讨他，
他必来相讨。
三曰：君不见释梵诸天寿亿垓，
天上人间去复来。
君又不见紫金为轮一千幅，
宝洲□四皆臣伏。
轮王释梵作何因，
只是弘隆重大乘福。
自古皇王与贤哲，
顶敬心师刻金玉。
报通三世释迦言，
莫将梁武为题目。
君不见近代韦裴蒋与萧，
文房书府师百僚。
代天理物映千古，
布发掩泥非一朝。
大哉释梵轮王璞，
已矣何人继先觉。
行行珍重寄斯言，
斯言不是寻常曲□。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="4dkP1VhJD7.html">下一篇</a>
				</div>
				<div class="old">
						<a href="Hf0jZIeKj0.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>