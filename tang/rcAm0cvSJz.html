<!DOCTYPE html>
<html lang="zh-CN">
	<head>
<title>中华诗词网-和酬郑侍御东阳春闷放怀追越游见寄</title>
<meta charset="utf-8" />
<meta name="keywords" content="和酬郑侍御东阳春闷放怀追越游见寄 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>和酬郑侍御东阳春闷放怀追越游见寄</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
君得嘉鱼置宾席，
乐如南有嘉鱼时。
劲气森爽竹竿竦，
妍文焕烂芙蓉披。
载笔在幕名已重，
补衮于朝官尚卑。
一缄疏入掩谷永，
三都赋成排左思。
自言拜辞主人后，
离心荡扬风前旗。
东南门馆别经岁，
春眼怅望秋心悲。
[以上叙嘉鱼。
]昨日嘉鱼来访我，
方驾同出何所之。
乐游原头春尚早，
百舌新语声卑卑。
日趁花忙向南拆，
风吹柳急从东吹。
流年惝恍不饶我，
美景鲜妍来为谁。
红尘三条界阡陌，
碧草千里铺郊畿。
余霞断时绮幅裂，
斜云展处罗文纰。
暮钟远近相互动，
暝鸟高下飞追随。
酒酣将归未能去，
怅然回望天四垂。
生何足养嵇著论，
途何足泣杨涟而。
胡不花下伴春醉，
满酌绿酒听黄鹂。
嘉鱼点头时一叹，
听我此言不知疲。
语终兴尽各分散，
东西轩骑分逶迤。
此诗勿遣闲人见，
见恐与他为笑资。
白首旧寮知我者，
凭君一咏向周师。
[周判官师范，
苏杭旧判官，
去范字叶韵。
]

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="2riRh6nz6u.html">下一篇</a>
				</div>
				<div class="old">
						<a href="V82vlmhlck.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>