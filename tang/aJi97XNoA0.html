<!DOCTYPE html>
<html lang="zh-CN">
	<head>
<title>中华诗词网-奉和圣制瑞雪篇</title>
<meta charset="utf-8" />
<meta name="keywords" content="奉和圣制瑞雪篇 张九龄 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>奉和圣制瑞雪篇</h1>
			<div class="info"><span class="date">作者：张九龄</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
万年春，
三朝日，
上御明台旅庭实。
初瑞雪兮霏微，
俄同云兮蒙密。
此时骚切阴风生，
先过金殿有馀清。
信宿婵娟飞雪度，
能使玉人俱掩。
皓皓楼前月初白，
纷纷陌上尘皆素。
昨讶骄阳积数旬，
始知和气待迎新。
匪惟在人利，
曾是扶天意。
天意岂云遥，
雪下不崇朝。
皇情玩无，
雪委方盈尺。
草树纷早荣，
京坻宛先积。
君恩诚谓何，
岁稔复人和。
预数斯箱庆，
应如此雪多。
朝冕旒兮载悦，
想笞笠兮农节。
倚瑶琴兮或歌，
续薰风兮瑞雪。
福浸昌，
应尤盛，
瑞雪年年常感圣。
愿以柏梁作，
长为柳花咏。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="CC9rObe3FW.html">下一篇</a>
				</div>
				<div class="old">
						<a href="iAVG4FFt97.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>