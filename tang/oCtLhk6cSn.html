<!DOCTYPE html>
<html lang="zh-CN">
	<head>
<title>中华诗词网-燕歌行</title>
<meta charset="utf-8" />
<meta name="keywords" content="燕歌行 高适 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>燕歌行</h1>
			<div class="info"><span class="date">作者：高适</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
汉家烟尘在东北，
汉将辞家破残贼。
男儿本自重横行，
天子非常赐颜色。
摐金伐鼓下榆关，
旌旆逶迤碣石间。
校尉羽书飞瀚海，
单于猎火照狼山。
山川萧条极边土，
胡骑凭陵杂风雨。
战士军前半死生，
美人帐下犹歌舞。
大漠穷秋塞草腓，
孤城落日斗兵稀。
身当恩遇常轻敌，
力尽关山未解围。
铁衣远戍辛勤久，
玉箸应啼别离后。
少妇城南欲断肠，
征人蓟北空回首。
边庭飘飖那可度，
绝域苍茫更何有。
杀气三时作阵云，
寒声一夜传刁斗。
相看白刃血纷纷，
死节从来岂顾勋。
君不见沙场征战苦，
至今犹忆李将军。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="DrVriclDmI.html">下一篇</a>
				</div>
				<div class="old">
						<a href="ql6drk67MF.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>