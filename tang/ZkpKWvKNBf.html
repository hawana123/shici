<!DOCTYPE html>
<html lang="zh-CN">
	<head>
<title>中华诗词网-使回枉唐州崔司马书兼寄四韵因和</title>
<meta charset="utf-8" />
<meta name="keywords" content="使回枉唐州崔司马书兼寄四韵因和 杜牧 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>使回枉唐州崔司马书兼寄四韵因和</h1>
			<div class="info"><span class="date">作者：杜牧</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
清晨候吏把书来，
十载离忧得暂开。
痴叔去时还读《易》，
仲容多兴索衔杯。
人心计日殷勤望，
马首随云早晚回。
莫为霜台愁岁暮，
潜龙须待一声雷。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="xQzbMln2wM.html">下一篇</a>
				</div>
				<div class="old">
						<a href="E7Q3EQEtwG.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>