<!DOCTYPE html>
<html lang="zh-CN">
	<head>
<title>中华诗词网-上官昭容书楼歌</title>
<meta charset="utf-8" />
<meta name="keywords" content="上官昭容书楼歌 吕温 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>上官昭容书楼歌</h1>
			<div class="info"><span class="date">作者：吕温</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
汉家婕妤唐昭容，
工诗能赋千载同。
自言才艺是天真，
不服丈夫胜妇人。
歌阑舞罢闲无事，
纵恣优游弄文字。
玉楼宝架中天居，
缄奇秘异万卷馀。
水精编帙绿钿轴，
云母捣纸黄金书。
风吹花露清旭时，
绮窗高挂红绡帷。
香囊盛烟绣结络，
翠羽拂案青琉璃。
吟披啸卷终无已，
皎皎渊机破研理。
词萦彩翰紫鸾回，
思耿寥天碧云起。
碧云起，
心悠哉，
境深转苦坐自摧。
金梯珠履声一断，
瑶阶日夜生青苔。
青苔秘空关，
曾比群玉山。
神仙杳何许，
遗逸满人间。
君不见洛阳南市卖书肆，
有人买得研神记。
纸上香多蠹不成，
昭容题处犹分明，
令人惆怅难为情。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="sPkqUpoc1r.html">下一篇</a>
				</div>
				<div class="old">
						<a href="KYlf5oGJu3.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>