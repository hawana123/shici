<!DOCTYPE html>
<html lang="zh-CN">
	<head>
<title>中华诗词网-五歌·水鸟</title>
<meta charset="utf-8" />
<meta name="keywords" content="五歌·水鸟 陆龟蒙 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>五歌·水鸟</h1>
			<div class="info"><span class="date">作者：陆龟蒙</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
水鸟山禽虽异名，
天工各与双翅翎。
雏巢吞啄即一例，
游处高卑殊不停。
则有觜铍爪戟劲立直视者，
击搏挽裂图膻腥。
如此等色恣豪横，
耸身往往凌青冥。
为人罗绊取材力，
韦鞲彩绶悬金铃。
三驱不以鸟捕鸟，
矢下先得闻诸经。
超然可继义勇后，
恰似有志行天刑。
鸥闲鹤散两自遂，
意思不受人丁宁。
今朝棹倚寒江汀，
舂鉏翡翠参。
孤翘侧睨瞥灭没，
未是即肯驯檐楹。
妇女衣襟便佞舌，
始得金笼日提挈。
精神卓荦背人飞，
冷抱蒹葭宿烟月。
我与时情大乖剌，
只是江禽有毛发。
殷勤谢汝莫相猜，
归来长短同群活。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="YBiU0khfoS.html">下一篇</a>
				</div>
				<div class="old">
						<a href="NqxhyV0zQb.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>