<!DOCTYPE html>
<html lang="zh-CN">
	<head>
<title>中华诗词网-贝宫夫人</title>
<meta charset="utf-8" />
<meta name="keywords" content="贝宫夫人 李贺 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>贝宫夫人</h1>
			<div class="info"><span class="date">作者：李贺</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
丁丁海女弄金环，
雀钗翘揭双翅关。
六宫不语一生闲，
高悬银(片旁)照青山。
长眉凝绿几千年，
清凉堪老镜中鸾。
秋肌稍觉玉衣寒，
空光贴妥水如天。
古春年年在，
闲绿摇暖云。
松香飞晚华，
柳渚含日昏。
沙砌落红满，
石泉生水芹。
幽篁画新粉，
蛾绿横晓门。
弱蕙不胜露，
山秀愁空春。
舞佩剪鸾翼，
帐带涂轻银。
兰桂吹浓香，
菱藕长莘莘。
看雨逢瑶姬，
乘船值江君。
吹箫饮酒醉，
结绶金丝裙。
走天呵白鹿，
游水鞭锦鳞。
密发虚鬟飞，
腻颊凝花匀。
团鬓分珠巢，
浓眉笼小唇。
弄蝶和轻妍，
风光怯腰身。
深帏金鸭冷，
奁镜幽凤尘。
踏雾乘风归，
撼玉山上闻。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="PBu07a8oJk.html">下一篇</a>
				</div>
				<div class="old">
						<a href="nk0pW1pp1l.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>