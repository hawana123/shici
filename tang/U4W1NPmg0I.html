<!DOCTYPE html>
<html lang="zh-CN">
	<head>
<title>中华诗词网-听董大弹胡笳兼寄语弄房给事</title>
<meta charset="utf-8" />
<meta name="keywords" content="听董大弹胡笳兼寄语弄房给事 李颀 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>听董大弹胡笳兼寄语弄房给事</h1>
			<div class="info"><span class="date">作者：李颀</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
蔡女昔造胡笳声，
一弹一十有八拍。
胡人落泪沾边草，
汉使断肠对归客。
古戍苍苍烽火寒，
大荒阴沉飞雪白。
先拂商弦后角羽，
四郊秋叶惊摵摵。
董夫子，
通神明，
深松窃听来妖精。
言迟更速皆应手，
将往复旋如有情。
空山百鸟散还合，
万里浮云阴且晴。
嘶酸雏雁失群夜，
断绝胡儿恋母声。
川为净其波，
鸟亦罢其鸣。
乌珠部落家乡远，
逻娑沙尘哀怨生。
幽音变调忽飘洒，
长风吹林雨堕瓦。
迸泉飒飒飞木末，
野鹿呦呦走堂下。
长安城边东掖垣，
凤凰池对青琐门。
高才脱略名与利，
日夕望君抱琴至。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="HzTsUaEiQA.html">下一篇</a>
				</div>
				<div class="old">
						<a href="Q3qofbg6e3.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>