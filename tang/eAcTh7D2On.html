<!DOCTYPE html>
<html lang="zh-CN">
	<head>
<title>中华诗词网-乐府杂曲·鼓吹曲辞·临高台</title>
<meta charset="utf-8" />
<meta name="keywords" content="乐府杂曲·鼓吹曲辞·临高台 王勃 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>乐府杂曲·鼓吹曲辞·临高台</h1>
			<div class="info"><span class="date">作者：王勃</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
临高台，
高台迢递绝浮埃，
瑶轩绮构何崔嵬，
鸾歌凤吹清且哀。
俯瞰长安道，
萋萋御沟草，
斜对甘泉路，
苍苍茂陵树。
高台四望同，
帝乡佳气郁葱葱。
紫阁丹楼纷照曜，
璧房锦殿相玲珑。
东弥长乐观，
西指未央宫。
赤城映朝日，
绿树摇春风。
旗亭百队开新市，
甲第千甍分戚里。
朱输翠盖不胜春，
叠树层楹相对起。
复有青楼大道中，
绣户文窗雕绮栊。
锦衣昼不襞，
罗帏夕未空。
歌屏朝掩翠，
妆镜晚窥红。
为吾安宝髻，
蛾眉罢花丛。
狭路尘间黯将暮，
云间月色明如素。
鸳鸯池上两两飞，
凤凰楼下双双度。
物色正如此，
佳期那不顾。
银鞍绣毂盛繁华，
可怜今夜宿倡家。
倡家少妇不须嚬，
东园桃李片时春。
君看旧日高台处，
柏梁铜雀生黄尘。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="lEqqI3YziM.html">下一篇</a>
				</div>
				<div class="old">
						<a href="Yd8zcIrolA.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>