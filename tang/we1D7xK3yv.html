<!DOCTYPE html>
<html lang="zh-CN">
	<head>
<title>中华诗词网-同旻上人伤寿安傅少府</title>
<meta charset="utf-8" />
<meta name="keywords" content="同旻上人伤寿安傅少府 陈子昂 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>同旻上人伤寿安傅少府</h1>
			<div class="info"><span class="date">作者：陈子昂</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
生涯良浩浩。
天命固谆谆。
闻道神仙尉。
怀德遂为邻。
畴昔逢尧日。
衣冠仕汉辰。
交游纷若凤。
词翰宛如（ 一作成 ）麟。
太息劳黄绶。
长思谒紫宸。
金兰徒有契。
玉树已埋尘。
把臂虽无托。
平生固亦亲。
援琴一流涕。
旧馆几沾巾。
杳杳泉中夜。
悠悠世上春。
幽明长隔此。
歌哭（ 一作笑 ）为何人。
南山家园林木交映盛夏五月幽然清凉独坐思远率成十韵寂寥守寒巷。
幽独卧（ 一作坐 ）空林。
松竹生虚白。
阶庭横古今。
郁蒸炎夏晚。
栋宇闷清阴。
轩窗交紫霭。
檐户对苍岑。
凤蕴仙人●【上竹头下录】。
鸾歌素女琴。
忘机委人代。
闭牖察天心。
蛱蝶怜红药。
蜻蜓爱碧浔。
坐观万象化。
方见百年侵。
扰扰将何息。
青青长苦吟。
愿随白云驾。
龙鹤相招寻。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="5u6RJG8gWU.html">下一篇</a>
				</div>
				<div class="old">
						<a href="i1Iva997zt.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>