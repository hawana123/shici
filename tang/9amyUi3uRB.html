<!DOCTYPE html>
<html lang="zh-CN">
	<head>
<title>中华诗词网-醉後赠从甥高镇</title>
<meta charset="utf-8" />
<meta name="keywords" content="醉後赠从甥高镇 李白 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>醉後赠从甥高镇</h1>
			<div class="info"><span class="date">作者：李白</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
马上相逢揖马鞭，
客中相见客中怜。
欲邀击筑悲歌饮，
正值倾家无酒钱。
江东风光不借人，
枉杀落花空自春。
黄金逐手快意尽，
昨日破产今朝贫。
丈夫何事空啸傲，
不如烧却头上巾。
君为进士不得进，
我被秋霜生旅鬓。
时清不及英豪人，
三尺童儿重廉蔺。
匣中盘剑装鱼昔鱼，
闲在腰间未用渠。
且将换酒与君醉，
醉归托宿吴专诸。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="bQccJu6HLL.html">下一篇</a>
				</div>
				<div class="old">
						<a href="jKYa9vLE3y.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>