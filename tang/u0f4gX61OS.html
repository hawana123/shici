<!DOCTYPE html>
<html lang="zh-CN">
	<head>
<title>中华诗词网-和新楼北园偶集</title>
<meta charset="utf-8" />
<meta name="keywords" content="和新楼北园偶集 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>和新楼北园偶集</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
从孙公度周巡官韩秀才卢秀才范处士小饮郑侍御判官周刘二从事皆先归闻君新楼宴，
下对北园花。
主人既贤豪，
宾客皆才华。
初筵日未高，
中饮景已斜。
天地为幕席，
富贵如泥沙。
嵇刘陶阮徒，
不足置齿牙。
卧瓮鄙毕卓，
落帽嗤孟嘉。
芳草供枕藉，
乱莺助喧哗。
醉乡得道路，
狂海无津涯。
一岁春又尽，
百年期不赊。
同醉君勿辞，
独醒古所嗟。
销愁若沃雪，
破闷如剖瓜。
称觞起为寿，
此乐无以加。
歌声凝贯珠，
舞袖飘乱麻。
相公谓四座，
今日非自夸。
有奴善吹笙，
有婢弹琵琶。
十指纤若笋，
双鬟(翳下换黑)如鸦。
履舄起交杂，
杯盘散纷拿。
归去勿拥遏，
倒载逃难遮。
明日宴东武，
后日游若耶。
岂独相公乐，
讴歌千万家。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="nbLu7Y2BCf.html">下一篇</a>
				</div>
				<div class="old">
						<a href="xLwGvByExS.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>