<!DOCTYPE html>
<html lang="zh-CN">
	<head>
<title>中华诗词网-冬狩行</title>
<meta charset="utf-8" />
<meta name="keywords" content="冬狩行 杜甫 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>冬狩行</h1>
			<div class="info"><span class="date">作者：杜甫</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
君不见东川节度兵马雄，
校猎亦似观成功。
夜发猛士三千人，
清晨合围步骤同。
禽兽已毙十七八，
杀声落日回苍穹。
幕前生致九青兕，
骆驼礨峞垂玄熊。
东西南北百里间，
仿佛蹴踏寒山空。
有鸟名鸲鹆，
力不能高飞逐走蓬。
肉味不足登鼎俎，
何为见羁虞罗中。
春蒐冬狩侯得同，
使君五马一马骢。
况今摄行大将权，
号令颇有前贤风。
飘然时危一老翁，
十年厌见旌旗红。
喜君士卒甚整肃，
为我回辔擒西戎。
草中狐兔尽何益，
天子不在咸阳宫。
朝廷虽无幽王祸，
得不哀痛尘再蒙。
呜呼，
得不哀痛尘再蒙。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="GCDa1mVRWy.html">下一篇</a>
				</div>
				<div class="old">
						<a href="FngrwroDPn.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>