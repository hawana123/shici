<!DOCTYPE html>
<html lang="zh-CN">
	<head>
<title>中华诗词网-和三月三十日四十韵</title>
<meta charset="utf-8" />
<meta name="keywords" content="和三月三十日四十韵 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>和三月三十日四十韵</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
送春君何在，
君在山阴署。
忆我苏杭时，
春游亦多处。
为君歌往事，
岂敢辞劳虑。
莫怪言语狂，
须知酬答遽。
江南腊月半，
水冻凝如瘀。
寒景尚苍茫，
和风已吹嘘。
女墙城似灶，
雁齿桥如锯。
鱼尾上(上大下渊)沦，
草芽生沮洳。
律迟太簇管，
日缓羲和驭。
布泽木龙催，
迎春土牛助。
雨师习习洒，
云将飘飘翥。
四野万里晴，
千山一时曙。
杭土丽且康，
苏民富而庶。
善恶有惩劝，
刚柔无吐茹。
雨衙少辞牒，
四境稀书疏。
俗以劳(亻来)安，
政因闲暇著。
仙亭日登眺，
虎丘时游预。
[望仙亭在杭，
虎丘寺在苏。
]寻幽驻旌轩，
选胜回宾御。
舟移溪鸟避，
乐作林猿觑。
池古莫耶沉，
石奇罗刹踞。
[剑池在苏州，
罗刹石在杭州)。
]水苗泥易耨，
(上余下田)粟灰难锄。
紫蕨抽出畦，
白莲埋在淤。
萎花红带黯，
湿叶黄含菸。
[楚辞云，
叶菸色而就黄。
]镜动波(风占)菱，
雪回风旋絮。
手经攀桂馥，
齿为尝梅楚。
坐并船脚歌，
行多马蹄(足且)。
圣贤清浊醉，
水陆鲜肥饫。
鱼(鱼会)芥酱调，
水葵盐豉絮。
虽微五裤咏，
幸免兆人诅。
但令乐不荒，
何必游无倨。
吴苑仆寻罢，
越城公尚据。
旧游几客存，
新宴谁人与。
莫空文举酒，
强下何曾箸。
江上易优游，
城中多毁誉。
分应当自尽，
事勿求人恕。
我既无子孙，
君仍毕婚娶。
久为云雨别，
终拟江湖去。
范蠡有扁舟，
陶潜有篮舆。
两心苦相忆，
两口遥相语。
最恨七年春，
春来各一处。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="mI7uUKLNmm.html">下一篇</a>
				</div>
				<div class="old">
						<a href="FphXHZY2oK.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>