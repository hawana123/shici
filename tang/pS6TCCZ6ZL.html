<!DOCTYPE html>
<html lang="zh-CN">
	<head>
<title>中华诗词网-赠从弟南平太守之遥其一</title>
<meta charset="utf-8" />
<meta name="keywords" content="赠从弟南平太守之遥其一 李白 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>赠从弟南平太守之遥其一</h1>
			<div class="info"><span class="date">作者：李白</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
少年不得意，
落魄无安居。
愿随任公子，
欲钓吞舟鱼。
常时饮酒逐风景，
壮心遂与功名疏。
兰生谷底人不锄，
云在高山空卷舒。
汉家天子驰驷马，
赤军蜀道迎相如。
天门九重谒圣人，
龙颜一解四海春。
彤庭左右呼万岁，
拜贺明主收沉沦。
翰林秉笔回英眄，
麟阁峥嵘谁可见。
承恩初入银台门，
著书独在金銮殿。
龙钩雕镫白玉鞍，
象床绮席黄金盘。
当时笑我微贱者，
却来请谒为交欢。
一朝谢病游江海，
畴昔相知几人在。
前门长揖后门关，
今日结交明日改。
爱君山岳心不移，
随君云雾迷所为。
梦得池塘生春草，
使我长价登楼诗。
别后遥传临海作，
可见羊何共和之。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="2dbUIEKlr4.html">下一篇</a>
				</div>
				<div class="old">
						<a href="nieTzjr9eU.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>