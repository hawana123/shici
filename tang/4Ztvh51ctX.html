<!DOCTYPE html>
<html lang="zh-CN">
	<head>
<title>中华诗词网-开成大行皇帝挽歌词四首奉敕撰进</title>
<meta charset="utf-8" />
<meta name="keywords" content="开成大行皇帝挽歌词四首奉敕撰进 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>开成大行皇帝挽歌词四首奉敕撰进</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
御宇恢皇化，
传家叶至公。
华夷臣妾内，
尧舜弟兄中。
制度移民俗，
文章变国风。
开成与贞观，
实录事多同。
晏驾辞双阙，
灵仪出九衢。
上云归碧落，
下席葬苍梧。
(艹冥)晚余尧历，
龟新启夏图。
三朝联棣萼，
从古帝王无。
严恭七月礼，
哀恸万人心。
地感腾秋气，
天愁结夕阴。
鼎湖龙渐远，
蒙汜日初沉。
唯有云韶乐，
长留治世音。
化成同轨表清平，
恩结连枝感圣明。
帝与九龄虽吉梦，
山呼万岁是虚声。
月低仪仗辞兰路，
风引笳箫入柏城。
老病龙髯攀不及，
东周退傅最伤情。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="mCOQZjZNJ9.html">下一篇</a>
				</div>
				<div class="old">
						<a href="uuUNDL0rew.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>