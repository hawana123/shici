<!DOCTYPE html>
<html lang="zh-CN">
	<head>
<title>中华诗词网-题卢秘书夏日新栽竹二十韵</title>
<meta charset="utf-8" />
<meta name="keywords" content="题卢秘书夏日新栽竹二十韵 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>题卢秘书夏日新栽竹二十韵</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
湘竹初封植，
卢生来考(上般下木)。
久持霜节苦，
新托露根难。
等度须当砌，
疏稠要满栏。
买怜分薄俸，
栽称作闲官。
叶翦蓝罗碎，
茎抽玉(王官)端。
几声清淅沥，
一簇绿檀栾。
未夜青岚入，
先秋白露团。
拂肩摇翡翠，
熨手弄琅(王干)。
韵透窗风起，
阴铺砌月残。
炎天闻觉冷，
窄地见疑宽。
梢动胜摇扇，
枝低好挂冠。
碧笼烟幂幂，
珠洒雨珊珊。
晚箨晴云展，
阴芽蛰虺蟠。
爱从抽马策，
惜未截鱼竿。
松韵徒烦听，
桃夭不足观。
梁惭当家杏，
台陋本司兰。
[古诗云：“卢家兰室杏为梁。
”又，
秘书府即兰台也。
]撑拨诗人兴，
勾牵酒客欢。
静连芦簟滑，
凉拂葛衣单。
岂止消时暑，
应能保岁寒。
莫同凡草木，
一种夏中看。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="R8UcQXuG0g.html">下一篇</a>
				</div>
				<div class="old">
						<a href="rlLb6F66ZP.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>