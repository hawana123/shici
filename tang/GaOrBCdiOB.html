<!DOCTYPE html>
<html lang="zh-CN">
	<head>
<title>中华诗词网-记梦</title>
<meta charset="utf-8" />
<meta name="keywords" content="记梦 韩愈 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>记梦</h1>
			<div class="info"><span class="date">作者：韩愈</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
夜梦神官与我言，
罗缕道妙角与根。
挈携陬维口澜翻，
百二十刻须臾间。
我听其言未云足，
舍我先度横山腹。
我徒三人共追之，
一人前度安不危。
我亦平行蹋乔亢虚亢，
神完骨蹻脚不掉。
侧身上视溪谷盲，
杖撞玉版声彭。
&gt;神官见我开颜笑，
前对一人壮非少。
石坛坡陀可坐卧，
我手承颏肘拄座。
隆楼杰阁磊嵬高，
天风飘飘吹我过。
壮非少者哦七言，
六字常语一字难。
我以指撮白玉丹，
行且咀噍行诘盘。
口前截断第二句，
绰虐顾我颜不欢。
乃知仙人未贤圣，
护短凭愚邀我敬。
我能屈曲自世间，
安能从汝巢神山。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="zUsXgan4F2.html">下一篇</a>
				</div>
				<div class="old">
						<a href="7TkR5mwxxe.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>