<!DOCTYPE html>
<html lang="zh-CN">
	<head>
<title>中华诗词网-对雪醉後赠王历阳</title>
<meta charset="utf-8" />
<meta name="keywords" content="对雪醉後赠王历阳 李白 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>对雪醉後赠王历阳</h1>
			<div class="info"><span class="date">作者：李白</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
有身莫犯飞龙鳞，
有手莫辫猛虎须。
君看昔日汝南市，
白头仙人隐玉壶。
子猷闻风动窗竹，
相邀共醉杯中绿。
历阳何异山阴时，
白雪飞花乱人目。
君家有酒我何愁，
客多乐酣秉烛游。
谢尚自能鸲鹆舞，
相如免脱鹔鹴裘。
清晨鼓棹过江去，
千里相思明月楼。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="m3rGFC7dYr.html">下一篇</a>
				</div>
				<div class="old">
						<a href="fn5Mt2WPKr.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>