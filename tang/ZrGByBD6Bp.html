<!DOCTYPE html>
<html lang="zh-CN">
	<head>
<title>中华诗词网-和卢侍御通塘曲</title>
<meta charset="utf-8" />
<meta name="keywords" content="和卢侍御通塘曲 李白 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>和卢侍御通塘曲</h1>
			<div class="info"><span class="date">作者：李白</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
君夸通塘好，
通塘胜耶溪。
通塘在何处，
远在寻阳西。
青萝袅袅挂烟树，
白鹇处处聚沙堤。
石门中断平湖出，
百丈金潭照云日。
何处沧浪垂钓翁，
鼓棹渔歌趣非一。
相逢不相识，
出没绕通塘。
浦边清水明素足，
别有浣沙吴女郎。
行尽绿潭潭转幽，
疑是武陵春碧流。
秦人鸡犬桃花里，
将比通塘渠见羞。
通塘不忍别，
十去九迟回。
偶逢佳境心已醉，
忽有一鸟从天来。
月出青山送行子，
四边苦竹秋声起。
长吟白雪望星河，
双垂两足扬素波。
梁鸿德耀会稽日，
宁知此中乐事多。
第一百六十八卷

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="PemWcLzeHN.html">下一篇</a>
				</div>
				<div class="old">
						<a href="zNtpeSWblg.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>