<!DOCTYPE html>
<html lang="zh-CN">
	<head>
<title>中华诗词网-同宋参军之问梦赵六赠卢陈二子之作</title>
<meta charset="utf-8" />
<meta name="keywords" content="同宋参军之问梦赵六赠卢陈二子之作 陈子昂 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>同宋参军之问梦赵六赠卢陈二子之作</h1>
			<div class="info"><span class="date">作者：陈子昂</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
晓霁望嵩丘（ 一作岳 ）。
白云半岩足。
氛氲涵翠微。
宛如嬴（ 一作瀛 ）台曲。
故人昔所尚。
幽琴歌断续。
变化竟无常。
人琴遂两亡。
白云失处所。
梦想暧容光。
畴昔疑缘业。
儒道两相妨。
前期许幽报。
迨此尚茫茫。
晤言既已失。
感叹（ 一作恨 ）情何一。
始忆携手期。
云台与峨眉。
达兼济天下。
穷独善其时。
诸君推管乐。
之子慕巢夷。
奈何苍生望。
卒为黄绶欺。
铭鼎功未立。
山林事亦微。
抚孤一流恸。
怀旧日（ 一作且 ）暌违。
卢子尚高节。
终南卧松雪。
宋侯逢圣君。
骖驭（ 一作御 ）游青云。
而我独蹭蹬。
语默道犹屯。
征戍在辽阳。
蹉跎草再黄。
丹丘恨不及。
白露已苍苍。
远闻山阳赋。
感涕下沾裳。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="xH8U0BWs3q.html">下一篇</a>
				</div>
				<div class="old">
						<a href="e1hyEOVfjt.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>