<!DOCTYPE html>
<html lang="zh-CN">
	<head>
<title>中华诗词网-劝进疏引谶</title>
<meta charset="utf-8" />
<meta name="keywords" content="劝进疏引谶 唐无名氏 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>劝进疏引谶</h1>
			<div class="info"><span class="date">作者：唐无名氏</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
东海十八子，
八井唤三军。
手持双白雀，
头上戴紫云。
丁丑语甲子，
深藏八堂里。
何意坐堂里，
中央有天子。
西北天火照，
龙山昭童子。
赤光连北斗，
童子木上悬白幡。
胡兵纷纷满前后，
拍手唱堂堂，
驱羊向南走。
胡兵未济汉不整，
治中都护有八井。
兴伍伍，
仁义行武。
得九九，
得声名。
童子木底百丈水，
东家井里五色星。
我语不可信，
问取卫先生。
戌亥君臣乱，
子丑破城隍。
寅卯如欲定，
龙蛇伏四方。
十八成男子，
洪水主刀傍。
市朝义归政，
人宁俱不荒。
人言有恒性，
也复道非常。
为君好思量，
何□□禹汤。
桃源花□□，
李树起堂堂。
只看寅卯岁，
深水没黄杨。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="n05nKebXSF.html">下一篇</a>
				</div>
				<div class="old">
						<a href="xtXHSxtM1y.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>