<!DOCTYPE html>
<html lang="zh-CN">
	<head>
<title>中华诗词网-见王监兵马使说，近山有白黑二……</title>
<meta charset="utf-8" />
<meta name="keywords" content="见王监兵马使说，近山有白黑二…… 杜甫 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>见王监兵马使说，近山有白黑二……</h1>
			<div class="info"><span class="date">作者：杜甫</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
雪飞玉立尽清秋，
不惜奇毛恣远游。
在野只教心力破，
千人何事网罗求。
一生自猎知无敌，
百中争能耻下鞲。
鹏碍九天须却避，
兔藏三穴莫深忧。
黑鹰不省人间有，
度海疑从北极来。
正翮抟风超紫塞，
立冬几夜宿阳台。
虞罗自各虚施巧，
春雁同归必见猜。
万里寒空只一日，
金眸玉爪不凡材。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Q0x4NvADoS.html">下一篇</a>
				</div>
				<div class="old">
						<a href="f5D5zJlwOY.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>