<!DOCTYPE html>
<html lang="zh-CN">
	<head>
<title>中华诗词网-嘲飞卿七首</title>
<meta charset="utf-8" />
<meta name="keywords" content="嘲飞卿七首 段成式 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>嘲飞卿七首</h1>
			<div class="info"><span class="date">作者：段成式</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
曾见当垆一个人，
入时装束好腰身。
少年花蒂多芳思，
只向诗中写取真。
醉袂几侵鱼子缬，
飘缨长罥凤凰钗。
知君欲作闲情赋，
应愿将身作锦鞋。
翠蝶密偎金叉首，
青虫危泊玉钗梁。
愁生半额不开靥，
只为多情团扇郎。
柳烟梅雪隐青楼，
残日黄鹂语未休。
见说自能裁袙腹，
不知谁更著帩头。
愁机懒织同心苣，
闷绣先描连理枝。
多少风流词句里，
愁中空咏早环诗。
燕支山色重能轻，
南阳水泽斗分明。
不烦射雉先张翳，
自有琴中威凤声。
半岁愁中镜似荷，
牵环撩鬓却须磨。
花前不复抱瓶渴，
月底还应琢刺歌。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="x5WzKZrhCv.html">下一篇</a>
				</div>
				<div class="old">
						<a href="50zokMC4RK.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>