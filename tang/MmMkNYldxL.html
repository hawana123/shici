<!DOCTYPE html>
<html lang="zh-CN">
	<head>
<title>中华诗词网-赠金鹅山人沈师鲁</title>
<meta charset="utf-8" />
<meta name="keywords" content="赠金鹅山人沈师鲁 卢仝 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>赠金鹅山人沈师鲁</h1>
			<div class="info"><span class="date">作者：卢仝</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
金鹅山中客，
来到扬州市。
买药床头一破颜，
撇然便有上天意。
日月高挂玄关深，
金膏切淬肌骨异。
人皆食谷与五味，
独食太和阴阳气。
浩浩流珠走百关，
绵若存有深致。
种玉不耕山外非内粹。
凿儒关决文泉彰，
风雅因君不复坠。
光不外照刃不磨，
回避人间恶富贵。
三日四日五六日，
盘礴化元搜万类。
昼饮兴酣陶天和，
夜话造微□精魅。
示我插血不死方，
赏我风格不肥腻。
肉眼不识天上书，
小儒安敢窥奥秘。
昆仑路隔西北天，
三山后浮不著地。
君到头来忆我时，
金简为吾镌一字。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="rMdghNP7LA.html">下一篇</a>
				</div>
				<div class="old">
						<a href="5LJ4T9LRhb.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>