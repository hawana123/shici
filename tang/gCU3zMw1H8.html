<!DOCTYPE html>
<html lang="zh-CN">
	<head>
<title>中华诗词网-梁八首</title>
<meta charset="utf-8" />
<meta name="keywords" content="梁八首 孙元晏 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>梁八首</h1>
			<div class="info"><span class="date">作者：孙元晏</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
依凭金地甚虔诚，
忍溺空王为圣明。
内殿设斋申祷祝，
岂无功德及台城。
紫茄白苋以为珍，
守任清真转更贫。
不饮吴兴郡中水，
古今能有几多人?曾与萧侯醉玉杯，
此时神影尽倾颓。
莫云千古无灵圣，
也向西川助敌来。
涤荡齐宫法令新，
分张宫女二千人。
可怜无限如花貌，
重见世间桃李春。
齐朝太守不甘降，
忠节当时动四方。
义士要教天下见，
且留君住待袁昂。
传闻天子重儒才，
特为皇华绮宴开。
今日方惊遇勍敌，
此人元自北朝来。
小舆升殿掌钧台，
不免无憀却忆回。
应恨被他何胤误，
悔先容易出山来。
苦心词赋向谁谈，
沦落周朝志岂甘。
可惜多才庾开府，
一生惆怅忆江南。
以上孙元晏作品《梁》共8首      

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="HkeLOtDYIG.html">下一篇</a>
				</div>
				<div class="old">
						<a href="xx0h6gj3L5.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>