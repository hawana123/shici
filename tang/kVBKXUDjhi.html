<!DOCTYPE html>
<html lang="zh-CN">
	<head>
<title>中华诗词网-不能忘情吟</title>
<meta charset="utf-8" />
<meta name="keywords" content="不能忘情吟 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>不能忘情吟</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
鬻骆马兮放杨柳枝，
掩翠黛兮顿金羁。
马不能言兮长鸣而却顾，
杨柳枝再拜长跪而致辞。
辞曰：主乘此骆五年，
凡千有八百日。
衔橛之下，
不惊不逸。
素事主十年，
凡三千有六百日。
巾栉之间，
无违无失。
今素貌虽陋，
未至衰摧。
骆力犹壮，
又无虺隤。
即骆之力，
尚可以代主一步；
素之歌，
亦可以送主一杯。
一旦双去，
有去无回。
故素将去，
其辞也苦；
骆将去，
其鸣也哀。
此人之情也，
马之情也，
岂主君独无情哉？
予俯而叹，
仰而咍，
且曰：骆，
骆，
尔勿嘶：素，
素，
尔勿啼。
骆反厩，
素反闺。
吾疾虽作，
年虽颓，
幸未及项籍之将死。
何必一日之内，
弃骓兮而别虞兮。
乃目素兮素兮，
为我歌杨柳枝。
我姑酌彼金罍，
我与尔归醉乡去来。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="gLvZjqlnwx.html">下一篇</a>
				</div>
				<div class="old">
						<a href="iUIN4qhA8X.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>