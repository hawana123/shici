<!DOCTYPE html>
<html lang="zh-CN">
	<head>
<title>中华诗词网-观棋歌送儇师西游</title>
<meta charset="utf-8" />
<meta name="keywords" content="观棋歌送儇师西游 刘禹锡 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>观棋歌送儇师西游</h1>
			<div class="info"><span class="date">作者：刘禹锡</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
长沙男子东林师，
闲读艺经工弈棋。
有时凝思如入定，
暗覆一局谁能知。
今年访予来小桂，
方袍袖中贮新势。
山人无事秋日长，
白昼懵懵眠匡床。
因君临局看斗智，
不觉迟景沉西墙。
自从仙人遇樵子，
直到开元王长史。
前身后身付馀习，
百变千化无穷已。
初疑磊落曙天星，
次见搏击三秋兵。
雁行布陈众未晓，
虎穴得子人皆惊。
行尽三湘不逢敌，
终日饶人损机格。
自言台阁有知音，
悠然远起西游心。
商山夏木阴寂寂，
好处徘徊驻飞锡。
忽思争道画平沙，
独笑无言心有适。
蔼蔼京城在九天，
贵游豪士足华筵。
此时一行出人意，
赌取声名不要钱。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="vsyvvNYoml.html">下一篇</a>
				</div>
				<div class="old">
						<a href="vcLWvEFlDZ.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>