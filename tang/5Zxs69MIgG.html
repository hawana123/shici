<!DOCTYPE html>
<html lang="zh-CN">
	<head>
<title>中华诗词网-行路难二首</title>
<meta charset="utf-8" />
<meta name="keywords" content="行路难二首 高适 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>行路难二首</h1>
			<div class="info"><span class="date">作者：高适</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
长安少年不少钱，
能骑骏马鸣金鞭。
五侯相逢大道边，
美人弦管争留连。
黄金如斗不敢惜，
片言如山莫弃捐。
安知憔悴读书者，
暮宿灵台私自怜。
君不见富家翁，
旧时贫贱谁比数。
一朝金多结豪贵，
万事胜人健如虎。
子孙成行满眼前，
妻能管弦妾能舞。
自矜一身忽如此，
却笑傍人独愁苦。
东邻少年安所如，
席门穷巷出无车。
有才不肯学干谒，
何用年年空读书。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="iiYkOyVZGL.html">下一篇</a>
				</div>
				<div class="old">
						<a href="i8arN54kDf.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>