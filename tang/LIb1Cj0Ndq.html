<!DOCTYPE html>
<html lang="zh-CN">
	<head>
<title>中华诗词网-余思未尽加为六韵重寄微之</title>
<meta charset="utf-8" />
<meta name="keywords" content="余思未尽加为六韵重寄微之 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>余思未尽加为六韵重寄微之</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
海内声华并在身，
箧中文字绝无伦。
[美微之也。
]遥知独对封章草，
忽忆同为献纳臣。
走笔往来盈卷轴，
除官递互掌丝纶。
[予与微之前后寄和诗数百篇，
近代无如此多有也。
予除中书舍人，
微之撰制词；
微之除翰林学士，
予撰制词。
]制从长庆辞高古，
诗到元和体变新。
[微之长庆初知制诰，
文格高古，
始变俗体，
继者效之也。
众称元白为千字律诗，
或号元和格。
]各有文姬才稚齿，
俱无通子继余尘。
[蔡邑无儿，
有女琰，
字文姬。
陶潜小儿名通子。
]琴书何必求王粲，
与女犹胜与外人。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="zdoUueRq7N.html">下一篇</a>
				</div>
				<div class="old">
						<a href="cKsR7MSyer.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>