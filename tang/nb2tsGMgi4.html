<!DOCTYPE html>
<html lang="zh-CN">
	<head>
<title>中华诗词网-酒泉子</title>
<meta charset="utf-8" />
<meta name="keywords" content="酒泉子 李珣 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>酒泉子</h1>
			<div class="info"><span class="date">作者：李珣</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
寂寞青楼，
风触绣帘珠碎撼。
月朦胧，
花暗澹，
锁春愁寻思往事依稀梦，
泪脸露桃红色重。
鬓欹蝉，
钗坠凤，
思悠悠。
雨渍花零，
红散香凋池两岸。
别情遥，
春歌断，
掩银屏。
孤帆早晚离三楚，
闲理钿筝愁几许。
曲中情，
弦上语，
不堪听。
秋雨连绵，
声散败荷丛里，
那堪深夜枕前听，
酒初醒。
牵愁惹思更无停，
烛暗香凝天欲曙。
细和烟，
冷和雨，
透帘旌。
秋月婵娟，
皎洁碧纱窗外，
照花穿竹冷沉沉，
印池心。
凝露滴，
砌蛩吟。
惊觉谢娘残梦，
夜深斜傍枕前来，
影徘徊。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="SKFSc3G1Fv.html">下一篇</a>
				</div>
				<div class="old">
						<a href="hC6w9WFvWD.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>