<!DOCTYPE html>
<html lang="zh-CN">
	<head>
<title>中华诗词网-江南遇天宝乐叟</title>
<meta charset="utf-8" />
<meta name="keywords" content="江南遇天宝乐叟 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>江南遇天宝乐叟</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
白头病叟泣且言，
禄山未乱入梨园。
能弹琵琶和法曲，
多在华清随至尊。
是时天下太平久，
年年十月坐朝元。
千官起居环佩合，
万国会同车马奔。
金钿照耀石瓮寺，
兰麝薰煮温汤源。
贵妃宛转侍君侧，
体弱不胜珠翠繁。
冬雪飘摇锦袍暖，
春风荡漾霓裳翻。
欢娱未足燕寇至，
弓劲马肥胡语喧。
幽土人迁避夷狄，
鼎湖龙去哭轩辕。
从此漂沦到南土，
万人死尽一身存。
秋风江上浪无限，
暮雨舟中酒一樽。
涸鱼久失风波势，
枯草曾沾雨露恩。
我自秦来君莫问，
骊山渭水如荒村。
新丰树老笼明月，
长生殿暗锁黄昏。
红叶纷纷盖欹瓦，
绿苔重重封坏垣。
唯有中官作宫使，
每年寒食一开门。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="qpkcs42gda.html">下一篇</a>
				</div>
				<div class="old">
						<a href="Bhhbt99bSn.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>