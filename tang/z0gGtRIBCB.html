<!DOCTYPE html>
<html lang="zh-CN">
	<head>
<title>中华诗词网-病后遇过王倚饮赠歌</title>
<meta charset="utf-8" />
<meta name="keywords" content="病后遇过王倚饮赠歌 杜甫 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>病后遇过王倚饮赠歌</h1>
			<div class="info"><span class="date">作者：杜甫</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
麟角凤觜世莫识，
煎胶续弦奇自见。
尚看王生抱此怀，
在于甫也何由羡。
且遇王生慰畴昔，
素知贱子甘贫贱。
酷见冻馁不足耻，
多病沈年苦无健。
王生怪我颜色恶，
答云伏枕艰难遍，
疟疠三秋孰可忍，
寒热百日相交战。
头白眼暗坐有胝，
肉黄皮皱命如线。
惟生哀我未平复，
为我力致美肴膳。
遣人向市赊香粳，
唤妇出房亲自馔。
长安冬菹酸且绿，
金城土酥静如练。
兼求富豪且割鲜，
密沽斗酒谐终宴。
故人情义晚谁似，
令我手脚轻欲漩。
老马为驹信不虚，
当时得意况深眷。
但使残年饱吃饭，
只愿无事常相见。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="HGAjhvkAj6.html">下一篇</a>
				</div>
				<div class="old">
						<a href="L0jPzmTdGn.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>