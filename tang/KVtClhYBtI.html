<!DOCTYPE html>
<html lang="zh-CN">
	<head>
<title>中华诗词网-感旧并序</title>
<meta charset="utf-8" />
<meta name="keywords" content="感旧并序 白居易 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>感旧并序</h1>
			<div class="info"><span class="date">作者：白居易</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
故李侍郎杓直，
长庆元年春薨。
元相公微之，
大和六年秋薨。
崔侍郎晦叔，
大和七年夏薨。
刘尚书梦得，
会昌二年秋薨。
四君子，
予之执友也，
二十年间，
凋零共尽，
唯予衰病，
至今独存，
因咏悲怀，
题为感旧。
晦叔坟荒草已陈，
梦得墓湿土犹新。
微之捐馆将一纪，
杓直归丘二十春。
城中虽有故第宅，
庭芜园废生荆榛。
箧中亦有旧书札，
纸穿字蠹成灰尘。
平生定交取人窄，
屈指相知唯五人。
四人先去我在后，
一枝蒲柳衰残身。
岂无晚岁新相识，
相识面亲心不亲。
人生莫羡苦长命，
命长感旧多悲辛。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Mi52jhzlv3.html">下一篇</a>
				</div>
				<div class="old">
						<a href="PKijIcoATw.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>