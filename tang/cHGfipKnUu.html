<!DOCTYPE html>
<html lang="zh-CN">
	<head>
<title>中华诗词网-联句</title>
<meta charset="utf-8" />
<meta name="keywords" content="联句 光威裒 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>联句</h1>
			<div class="info"><span class="date">作者：光威裒</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
朱楼影直日当午，
玉树阴低月已三。
--光腻粉暗销银镂合，
错刀闲剪泥金衫。
--威绣床怕引乌龙吠，
锦字愁教青鸟衔。
--裒百味炼来怜益母，
千花开处斗宜男。
--光鸳鸯有伴谁能羡，
鹦鹉无言我自惭。
--威浪喜游蜂飞扑扑，
佯惊孤燕语喃喃。
--裒偏怜爱数螆蛦掌，
每忆光抽玳瑁簪。
--光烟洞几年悲尚在，
星桥一夕帐空含。
--威窗前时节羞虚掷，
世上风流笑苦谙。
--裒独结香绡偷饷送，
暗垂檀袖学通参。
--光须知化石心难定，
却是为云分易甘。
--威看见风光零落尽，
弦声犹逐望江南。
--裒

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="W1cmDpddKA.html">下一篇</a>
				</div>
				<div class="old">
						<a href="bwrTmI08ke.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>