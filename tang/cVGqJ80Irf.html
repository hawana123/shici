<!DOCTYPE html>
<html lang="zh-CN">
	<head>
<title>中华诗词网-赠侯喜</title>
<meta charset="utf-8" />
<meta name="keywords" content="赠侯喜 韩愈 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>赠侯喜</h1>
			<div class="info"><span class="date">作者：韩愈</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
吾党侯生字叔í，
呼我持竿钓温水。
平明鞭马出都门，
尽日行行荆棘里。
温水微茫绝又流，
深如车辙阔容輈。
虾蟆跳过雀儿浴，
此纵有鱼何足求。
我为侯生不能已，
盘针擘粒投泥滓。
晡时坚坐到黄昏，
手倦目劳方一起。
暂动还休未可期，
虾行蛭渡似皆疑。
举竿引线忽有得，
一寸才分鳞与鬐。
是日侯生与韩子，
良久叹息相看悲。
我今行事尽如此，
此事正好为吾规。
半世遑遑就举选，
一名始得红颜衰。
人间事势岂不见，
徒自辛苦终何为。
便当提携妻与子，
南入箕颍无还时。
叔í君今气方锐，
我言至切君勿嗤。
君欲钓鱼须远去，
大鱼岂肯居沮洳。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="9YcFSsb3mJ.html">下一篇</a>
				</div>
				<div class="old">
						<a href="xP4f3yenF5.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>