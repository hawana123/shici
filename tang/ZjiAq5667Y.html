<!DOCTYPE html>
<html lang="zh-CN">
	<head>
<title>中华诗词网-遭风二十韵</title>
<meta charset="utf-8" />
<meta name="keywords" content="遭风二十韵 元稹 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>遭风二十韵</h1>
			<div class="info"><span class="date">作者：元稹</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
洞庭瀰漫接天回，
一点君山似措杯。
暝色已笼秋竹树，
夕阳犹带旧楼台。
湘南贾伴乘风信，
夏口篙工厄溯洄。
后侣逢滩方拽，
前宗到$浦已眠桅。
俄惊四面云屏合，
坐见千峰雪浪堆。
罔象睢盱频逞怪，
石尤翻动忽成灾。
胜凌岂但河宫溢，
坱轧浑忧地轴摧。
疑是阴兵致昏黑，
果闻灵鼓借喧豗。
龙归窟穴深潭漩，
蜃作波涛古岸颓。
水客暗游烧野火，
枫人夜长吼春雷。
浸淫沙市儿童乱，
汩没汀洲雁鹜哀。
自叹生涯看转烛，
更悲商旅哭沉财。
樯乌斗折头仓掉，
水狗斜倾尾缆开。
在昔讵惭横海志，
此时甘乏济川才。
历阳旧事曾为鳖，
鲧穴相传有化能。
闭目唯愁满空电，
冥心真类不然灰。
那知否极休征至，
渐觉宵分曙气催。
怪族潜收湖黯湛，
幽妖尽走日崔嵬。
紫衣将校临船问，
白马君侯傍柳来。
唤上驿亭还酩酊，
两行红袖拂樽罍。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="pHSkeyw0OL.html">下一篇</a>
				</div>
				<div class="old">
						<a href="vCmyDhoMdO.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>