<!DOCTYPE html>
<html lang="zh-CN">
	<head>
<title>中华诗词网-原陵老翁吟</title>
<meta charset="utf-8" />
<meta name="keywords" content="原陵老翁吟 原陵老翁 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>原陵老翁吟</h1>
			<div class="info"><span class="date">作者：原陵老翁</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
野田荆棘春，
闺阁绮罗新。
出没头上日，
生死眼前人。
欲知我家在何处，
北邙松柏正为邻。
洛阳女儿罗绮多，
无奈孤翁老去何，
奈尔何。
正色鸿焘，
神思化伐。
穹施后承，
光负玄设。
呕沦吐萌，
垠倪散截。
迷肠郗曲，
雨对零霾曀。
雀毁龟水，
健驰御屈。
拿尾研动。
袾袾哳哳。
氵曶用秘功，
以岭以穴。
柂薪伐药，
莽榤万茁。
呕律则祥，
佛伦惟萨。
牡虚无有，
颐咽蕊屑。
肇素未来，
晦明兴灭。
（狐书一）五行七曜，
成此闰余。
上帝降灵，
岁且涒徐。
蛇蜕其皮，
吾亦神摅。
九九六六，
束身天除。
何以充喉，
吐纳太虚。
何以蔽踝，
霞袂云袽。
哀尔浮生，
栉比荒墟。
吾复丽气，
还形之初。
在帝左右，
道济忽诸。
（狐书二）

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="xFxkcXBtXT.html">下一篇</a>
				</div>
				<div class="old">
						<a href="MkoGwyBnYS.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>