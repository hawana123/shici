<!DOCTYPE html>
<html lang="zh-CN">
	<head>
<title>中华诗词网-渔歌子</title>
<meta charset="utf-8" />
<meta name="keywords" content="渔歌子 李珣 唐朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>渔歌子</h1>
			<div class="info"><span class="date">作者：李珣</span>&nbsp;&nbsp;|&nbsp;&nbsp;朝代：唐朝
			</div>
		</div>
	</div>
	<div class="container">
		<article class="post">
			
楚山青，
湘水渌，
春风澹荡看不足。
草芊芊，
花簇簇，
渔艇棹歌相续。
信浮沉，
无管束，
钓回乘月归湾曲。
酒盈尊，
云满屋，
不见人间荣辱。
荻花秋，
潇湘夜，
橘洲佳景如屏画。
碧烟中，
明月下，
小艇垂纶初罢。
水为乡，
蓬作舍，
鱼羹稻饭常餐也。
酒盈杯，
书满架，
名利不将心挂。
柳垂丝，
花满树，
莺啼楚岸春天暮。
棹轻舟，
出深浦，
缓唱渔郎归去。
罢垂纶，
还酌醑，
孤村遥指云遮处。
下长汀，
临深渡，
惊起一行沙鹭。
九疑山，
三湘水，
芦花时节秋风起。
水云间，
山月里，
棹月穿云游戏。
鼓清琴，
倾渌蚁，
扁舟自得逍遥志。
任东西，
无定止，
不议人间醒醉。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="RzoP7xCvmg.html">下一篇</a>
				</div>
				<div class="old">
						<a href="nb2tsGMgi4.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>