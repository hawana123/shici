<!DOCTYPE html>
<html lang="zh-CN">
	<head>
<title>中华诗词网-九歌·山鬼</title>
<meta charset="utf-8" />
<meta name="keywords" content="九歌·山鬼 屈原 秦朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>九歌·山鬼</h1>
			<div class="info"><span class="date">作者：屈原</span>&nbsp;&nbsp;|&nbsp;&nbsp;朝代：秦朝
			</div>
		</div>
	</div>
	<div class="container">
		<article class="post">
			
若有人兮山之阿，
被薜荔兮带女萝。
既含睇兮又宜笑，
子慕予兮善窈窕。
乘赤豹兮从文狸，
辛夷车兮结桂旗。
被石兰兮带杜衡，
折芳馨兮遗所思。
余处幽篁兮终不见天，
路险难兮独后来。
表独立兮山之上，
云容容兮而在下。
杳冥冥兮羌昼晦，
东风飘兮神灵雨。
留灵修兮澹忘归，
岁既晏兮孰华予！
采三秀兮于山间，
石磊磊兮葛蔓蔓。
怨公子兮怅忘归，
君思我兮不得闲。
山中人兮芳杜若，
饮石泉兮荫松柏。
君思我兮然疑作，
雷填填兮雨冥冥，
猿啾啾兮狖夜鸣。
风飒飒兮木萧萧，
思公子兮徒离忧。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="LX9VhzacTP.html">下一篇</a>
				</div>
				<div class="old">
						<a href="fDjbGHU67l.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>