<!DOCTYPE html>
<html lang="zh-CN">
	<head>
<title>中华诗词网-九歌·湘夫人</title>
<meta charset="utf-8" />
<meta name="keywords" content="九歌·湘夫人 屈原 秦朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>九歌·湘夫人</h1>
			<div class="info"><span class="date">作者：屈原</span>&nbsp;&nbsp;|&nbsp;&nbsp;朝代：秦朝
			</div>
		</div>
	</div>
	<div class="container">
		<article class="post">
			
帝子降兮北渚，
目眇眇兮愁予。
袅袅兮秋风，
洞庭波兮木叶下。
登白薠兮骋望，
与佳期兮夕张。
鸟何萃兮蘋中，
罾何为兮木上。
沅有茝兮澧有兰，
思公子兮未敢言。
荒忽兮远望，
观流水兮潺湲。
麋何食兮庭中？
蛟何为兮水裔？
朝驰余马兮江皋，
夕济兮西澨。
闻佳人兮召予，
将腾驾兮偕逝。
筑室兮水中，
葺之兮荷盖；
荪壁兮紫坛，
播芳椒兮成堂；
桂栋兮兰橑，
辛夷楣兮药房；
罔薜荔兮为帷，
擗蕙櫋兮既张；
白玉兮为镇，
疏石兰兮为芳；
芷葺兮荷屋，
缭之兮杜衡。
合百草兮实庭，
建芳馨兮庑门。
女嶷缤兮并迎，
灵之来兮如云。
揖余袂兮江中，
遗余褋兮澧浦。
搴汀洲兮杜若，
将以遗褋兮远者；
时不可兮骤得，
聊逍遥兮容与！


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="ZCnkTgbeXq.html">下一篇</a>
				</div>
				<div class="old">
						<a href="hnlSMuCkRz.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>