<!DOCTYPE html>
<html lang="zh-CN">
	<head>
<title>中华诗词网-月上海棠五首</title>
<meta charset="utf-8" />
<meta name="keywords" content="月上海棠五首 段成己 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>月上海棠五首</h1>
			<div class="info"><span class="date">作者：段成己</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
光阴输与闲人手。
屈指穷冬又初九。
风雪拥柴关，
竹外一枝梅秀。
醅翁熟，
似笑渊明止酒。
溪山旧约吾无负。
便结无情岁寒友。
民味尽醇，
掩鼻向伊慵嗅。
蓬茅底，
有手何妨且袖。
酒杯何似浮名好。
一入枯肠泰山小。
唤省梦中身，
＊＊数声春晓。
昂头处，
几点青山木杪。
人生得计鱼游沼。
视过眼光阴向来少。
须卜一枝安，
笑月底惊鸟三绕。
无穷事，
毕竟何时是了。
老来还我扶犁手。
想豪气十分已无九。
都把济时心，
分付与一时英秀。
还自笑，
潦倒犹堪酒。
从前枉被虚名负。
何似尊前圣贤友。
纤手斫金＊，
一嚼不妨时嗅。
颓然醉，
卧印苍苔半袖。
秋风鹤发双龟手。
不如意事十常九。
蓬＊映闲阶，
嗟丛菊汝奚为秀。
衡门掩，
问字无人载酒。
永惟道德初心负。
向上将求古人友。
三叹抱遗编，
蔼余馥残膏谁嗅。
趣时样，
竟＊羔裘豹袖。
意益妙，
殆不容后来者措手。
彦衡坚请余继其后，
勉为赋之黄花未入渊明手。
日搅空肠几回九。
山色绕吾庐，
犹是当年明秀。
忘言处，
此意何曾在酒。
等闲莫把良辰负。
恨不见不生旧亲友。
三径久荒凉，
东篱下落英谁嗅。
伤时泪，
不觉沾襟渍袖。
以上段成己作品《月上海棠》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="oQN7PeKKw3.html">下一篇</a>
				</div>
				<div class="old">
						<a href="Bjjl83wh2k.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>