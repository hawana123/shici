<!DOCTYPE html>
<html lang="zh-CN">
	<head>
<title>中华诗词网-上丹霄三首</title>
<meta charset="utf-8" />
<meta name="keywords" content="上丹霄三首 丘处机 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>上丹霄三首</h1>
			<div class="info"><span class="date">作者：丘处机</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
洞天清，
神山秀，
少人行。
尽贪恋、世梦峥嵘。
仙风瑞景，
眼前虽顿却如盲。
爱河终日，
竞浮沉、来往纵横。
东方出，
西方没，
南方死，
北方生。
四方转、异类翻腾。
区区甚日，
道眸开阐欲心更。
愿将灵质，
悟空华感皇恩，
承天诏，
控西南。
大门敞、高对烟岚。
双权再任，
过期无代复登三。
晏然军国，
事和平，
灾割封缄。
年将暮，
心归道，
搜玄路，
访清谈。
降尊宠、谦下无惭。
山人放旷，
本来无得有何参。
但能慈忍，
戒荒淫厌尘劳，
抛家计，
慕清闲。
向物外、观照人间。
须臾变灭，
蜃楼歌侧海涛翻。
暂时光景，
转身休、百岁如弹。
掀天富，
倾城丽，
过人勇，
彻心奸。
尽逐境、颠倒循环。
纷纷醉梦，
往来争夺苦摧残。
不如闻早，
伴烟霞以上丘处机作品《上丹霄》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Yvnu1CQbQF.html">下一篇</a>
				</div>
				<div class="old">
						<a href="PKsMvzpkO2.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>