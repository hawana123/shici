<!DOCTYPE html>
<html lang="zh-CN">
	<head>
<title>中华诗词网-一叶舟一一首</title>
<meta charset="utf-8" />
<meta name="keywords" content="一叶舟一一首 侯善渊 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>一叶舟一一首</h1>
			<div class="info"><span class="date">作者：侯善渊</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
摆脱尘情冤业。
此是利名休歇。
清净谨威仪。
宴瑶池。
水静澄澄冰洁。
显焕碧潭秋月。
月里悟丹枝。
性光辉。
不觉形躯衰老。
受尽许多萦恼。
谁肯死前休。
苦贪求。
识破修行早早。
认取自家珍宝。
珍宝价无酬。
永存留。
大道本无一物。
遍纳十方充塞。
无外亦无心。
不容针。
要见阐开清目。
认得本元虚谷。
非浅亦非深。
满壶金。
大道孤然独立。
善用本元辙迹。
寰海好云游。
玩清秋。
月色扶空澄瑞，
微现桂红轻翠。
嘉景最奇幽。
赛瀛洲。
道契希夷恍惚，
辩正其中有物。
物物自然通。
尽包容。
月白风清满目。
宝篆玲珑馥郁。
寥落遍精空。
有无中。
颠倒一阳初起。
万化混元同体。
光灿射瑶宫。
满堂红。
＊正圆明开启。
上下贯穿无底。
天地悉空皆空。
太玄中。
顶笠披莎归去。
渐入芦花深处。
绿岸缆渔舟。
钓纶收。
轻泛壶中一味。
野鹤孤云相济。
横＊韵清幽。
乐无愁。
海底凝珠鲜洁。
天上莹然清绝。
中道太虚宽。
滚神丹。
光胜一轮秋月。
照鉴本无圆缺。
清爽逼人寒。
透琅。
万象冲开寥廓。
元＊混然虚托。
海月晏晶金。
照天心。
睫外威神辉豁。
冰体雪肌绰约。
稳稳过琼琳。
上瑶岑。
运动一阳初出。
照破太空微密。
万象总潜形。
炫然明。
凝化鼎中灵质。
丹就刹那功毕。
仙子上云英。
＊蓬莱。
照海凝珠光灿。
贵贱不分弹雀。
可惜本来珍。
污泥津。
认取勿令差错。
莹净免繁萦缚。
决正出嚣尘。
玩长春。
以上侯善渊作品《一叶舟》共11首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="yHgUd9L6F2.html">下一篇</a>
				</div>
				<div class="old">
						<a href="TPSQxbGH3W.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>