<!DOCTYPE html>
<html lang="zh-CN">
	<head>
<title>中华诗词网-爇心香二七首</title>
<meta charset="utf-8" />
<meta name="keywords" content="爇心香二七首 马钰 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>爇心香二七首</h1>
			<div class="info"><span class="date">作者：马钰</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
白水冯公。
宁海扶风。
更淄阳、长老仙翁。
三人一意，
一志三通。
便剿妖魔，
擒猛虎，
捉蛟龙。
俗虑俱忘，
真气和冲。
得自然、晓达灵踪。
金丹灿烂，
玉性玲珑。
待行功，
超上界，
住蓬宫。
不＊沉香。
闲＊心香。
布仁风、处处闻香。
人人向善，
个个崇香。
愿处无为，
常清净，
自然香。
妙洞云香。
虎啸喷香。
更龙吟、吐出馨香。
玉为宝篆，
金结丹香。
得赴蓬瀛，
超三界，
献真香。
布施非凡，
出俗因缘。
舍娇儿、入道搜玄。
人人称善，
个个称贤。
便远扬名，
名扬远，
出秦川。
父母深恩，
要报听言。
我人除、擒捉心猿。
气通八脉，
功满三田。
救九玄尊，
七祖父，
共成仙。
此个扶风。
不会祥风。
遇风仙、传得玄风。
奇哉风味，
清净家风。
这一般风，
风得好，
屏＊风。
施布仁风。
阐出祥风。
教风行、处处闻风。
知风妙趣，
舍俗如风。
补破伤风，
风光好，
得真风。
此个扶风。
幼习儒风。
遇风仙、传得清风。
风狂便做。
总笑余风。
这风风风，
风得煞，
似心风。
脱俗宜风，
离境收风。
向玄关、要捉云风。
香风不断，
悦我松风。
待好风来，
灵风至，
便乘风。
此个知宫，
本是神仙。
外修持、错了因缘。
听予劝化，
索隐搜玄。
便弃繁华，
离尘境，
访林泉。
净意情心，
耕种丹田。
更常常、炼息绵绵。
命灯灿烂，
性月团圆。
待行功成，
超达去，
得升天。
大悟之人，
能放心闲。
弃利名、爱海恩山。
食  无求饱，
居不求安。
更不狂思，
不下忽，
不高攀。
协气横横，
苦霞珊珊。
用牛羊、车载循还。
坎离交结，
龙虎盘桓。
得至精微，
水精热，
火精寒。
但愿人人，
识破浮生。
速抽身、猛弃尘情。
休妻别子，
绝利忘名。
便洒然惺，
豁然悟，
顿然明。
虎啸龙吟，
气爽神清。
做真修、汞炼铅烹。
心平行满，
丹结功成。
得跨云霓，
朝玉帝，
住蓬瀛。
奉劝清河，
酷告彭城。
暨诸公、休苦劳神。
速离火院，
早出迷津。
纵水云游，
归物外，
作闲人。
端的修行，
洗涤心尘。
以云朋、霞友为亲。
研穷久视，
讲论长生。
便悟玄玄，
通妙妙，
得真真。
奉劝书生。
早悟浮生。
舍荣华、物外游行。
无思无虑，
无爱无憎。
便纵闲心，
寻霞友，
访云朋。
常处常真，
常净常清。
做修持、自是灵明。
铅为汞药，
汞乃铅精。
炼大丹成，
乘鸾去，
赴蓬瀛。
教去当除，
争办斋厨。
弟兄懑、错用功夫。
不如休歇，
早认元初。
便觅云根，
寻云脚，
履云衢。
喘息如龟，
似有如无。
觉冲和、来往宽舒。
斡旋山岳，
呼吸江湖。
得产仙胎，
成仙质，
赴仙都。
六月严凝，
腊月炎蒸。
这真功、颠倒分明。
阳中阴极，
阴里阳生。
出五行中，
谁行到，
我行程。
万朵金莲，
火里常荣。
水中看、红焰升腾。
两般攒聚，
一性圆成。
便戴三花，
梳三髻，
礼三清。
猛悟无常，
顿绝悭贪。
脱轮回、恋甚妻男。
出离火院，
放肆婪耽。
更头如蓬，
面如垢，
语如憨。
万事俱忘，
志炼行庵。
灭尸虫、敷布云昙。
幽微穷究，
道征相参。
便讲玄玄，
搜六六，
论三三。
你是何人。
我是何人。
与伊家、元本无亲。
都缘媒妁，
遂结婚姻。
便落痴崖，
贪财产，
只愁贫。
你也迷尘。
我也迷尘。
管官缘、火里烧身。
牵伊情意，
役我心神。
幸遇风仙，
分头去，
各修真。
三髻山侗。
叹个樊公。
贩淄矾、苦海波中。
要除烦恼，
助一帆风。
便弃繁华，
离燔火，
出凡笼。
真个逍遥，
真不迷蒙。
守真清、真净真功。
真真相济，
真性玲珑。
便得真风，
成真趣，
显真容。
师父重阳，
真个真师。
教马钰、专做贫儿。
生涯清净，
活路无为。
应抚心琴，
调龙虎，
饮刀圭。
誓不山东，
缘在关西。
且和光、混俗随时。
＊篱闲把，
惟望人知。
愿不蚤归，
休空过，
疾修持。
誓戒肥甘，
欣气馀残。
以惺惺，
变作痴憨。
不居方丈，
不住华轩。
把浴堂来，
为睡室，
且弯＊。
外乐无心，
内养真颜。
叹尘中、独占清闲。
将来功满，
离了凡间。
向大罗天，
云霞洞，
列仙班。
虽处鸡群，
如凤＊＊。
自丁令、化现如斯。
霜毛朱顶，
玉羽琼肌。
唼太湖萍，
潭鼻粟，
唳云霓。
朝戏芝田，
夕饮瑶池。
待五乔、来控当归。
舞吴市显，
乘卫轩奇。
便指蓬壶，
朝金阙，
赴丹墀。
未至丹阳，
怎敢为师。
对同流、说破些儿。
长生妙处，
似有施为。
聚五采云，
五行气，
五方圭。
酉雉生东，
卯兔生西。
是木金、间隔之时，
净中意会，
清里心知。
愿早清心，
早净意，
早行持。
物外飘蓬。
馁在其中。
蓦然闻、撞动斋钟。
残馀求乞，
祷告玄宗。
念出家儿，
无家地，
道家穷。
麻麦充餐，
消灭尸虫。
觉虚心、实腹和冲。
婴儿跨虑，
姹女骑龙。
在虚无中，
来无迹，
去无踪。
悟彻阳元。
便把阳牵。
要阳阳、彻地通天。
阳穿八脉，
阳透三田。
觉一阳周，
一阳就，
一阳全。
水养灵烟。
火养灵泉。
更灵灵、真秀相传。
灵砂无漏，
灵物牢坚。
便结灵光，
成灵宝，
做灵仙。
悟道け然。
出世因缘。
但闻人、修建斋筵。
长舒臂膊，
立在傍边。
便乞残羹，
觅残饭，
度残年。
无耻无羞，
灭火消烟。
便留心、搜妙搜玄。
阐开玉蕊，
攒结金莲

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="8mehbTOVYc.html">下一篇</a>
				</div>
				<div class="old">
						<a href="6E3g1XJRnT.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>