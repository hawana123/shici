<!DOCTYPE html>
<html lang="zh-CN">
	<head>
<title>中华诗词网-浣溪沙五首</title>
<meta charset="utf-8" />
<meta name="keywords" content="浣溪沙五首 邵亨贞 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>浣溪沙五首</h1>
			<div class="info"><span class="date">作者：邵亨贞</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
残雪楼台试晚晴。
锁香帘幕酿微酲。
浅寒灯市有人行。
别院金刀裁白＊，
谁家银烛度瑶筝。
早春天气已关情。
金碧围屏小博山。
锦笼鹦鹉旧雕阑。
黄金杨柳弄轻寒。
翠帐半垂鸳结带，
朱门双掩＊连环。
东风犹锁黛眉弯。
乱后无诗做好春。
春光却又恼诗人。
溪头举目暗伤神。
杨柳官桥人迹绝，
杏花歌馆烧痕新。
相期何处避兵尘。
折得幽花见似人。
沉吟无语不胜春。
采香径里＊生尘。
浓绿正迷湘北渚，
＊红不入宋东邻。
一春幽恨几回新。
竹槛云＊古画图。
烟堤花＊小蓬壶。
画长人静鸟相呼。
玄璧光浮铜雀研，
紫绵香冷博山炉。
半欹高枕当人扶。
以上邵亨贞作品《浣溪沙》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="iOb8cLgobB.html">下一篇</a>
				</div>
				<div class="old">
						<a href="WWzNQjewjO.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>