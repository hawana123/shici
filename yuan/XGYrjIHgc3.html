<!DOCTYPE html>
<html lang="zh-CN">
	<head>
<title>中华诗词网-哨遍</title>
<meta charset="utf-8" />
<meta name="keywords" content="哨遍 朱唏颜 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>哨遍</h1>
			<div class="info"><span class="date">作者：朱唏颜</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
一室退藏，
隐几坐观，
默会人间世。
惟集虚，
抱一自斋心，
黜聪明、形骸之外。
回益矣。
冥然如丧吾志。
乌知礼乐非仁义。
彼造物何如，
息黥补劓，
徒劳巧任私智。
但忘年、忘义乐天倪。
好恶情、都忘物皆齐。
＊与鱼游，
鹿与麋交，
将无同异。
噫。
请试言之。
彼知忘此此忘而，
海上多＊缴，
翁鸥乃、两忘机。
想蝶梦庄周，
周迷蝶梦，
蘧蘧自适无非己。
便是是非非，
非非是是，
由来非马非指。
我而今、鱼兔都忘已。
又岂知、筌蹄为得计。
问臧谷、亡羊何累。
塞翁得马奚喜。
得失成何济。
顿忘世味。
箪瓢陋巷，
乐以忘其忧耳。
便教有酒也忘归。
在忘形、相汝相尔。
银海清泉一调，
菩萨蛮乡关散尽一调，
芙蓉红落一调，
柳梢青、临江仙、蓦山溪、苏武慢各一调，
并见宋朱希真樵歌。
章怡田以为此七调皆馆臣误

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="PvefjVd0Zt.html">下一篇</a>
				</div>
				<div class="old">
						<a href="qme7c2QXYY.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>