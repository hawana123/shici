<!DOCTYPE html>
<html lang="zh-CN">
	<head>
<title>中华诗词网-临江仙一七首</title>
<meta charset="utf-8" />
<meta name="keywords" content="临江仙一七首 王哲 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>临江仙一七首</h1>
			<div class="info"><span class="date">作者：王哲</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
八卦分明铺摆定，
二人各四阳阴。
中间玄妙细搜寻。
若能知此味，
便是得真金。
恬淡隐藏清与净，
甜甘却显佳音。
八都山上出高岑。
正当堪眺望，
方是好登临。
白简书金诀＊，
他名姓亡魂。
惊神骇各思存。
蒙追荐，
你受生门。
户别开玄妙，
做人同和天尊。
光一点永无昏。
辉月照，
水出昆仑。
此殷勤求一诀，
传清静奇瑰。
惊神骇目自残摧。
公入药镜，
照道眸开。
外邪魔都尽＊，
能治病禳灾。
红水绿一声雷。
田田内宝，
印到蓬莱。
绛帐今朝重到此，
榴花对景先开。
坐间谁悟害风来。
四梧知我意，
三耀散予灾。
既得相逢休酩酊，
洞中别有樽垒。
才倒一盏免轮回。
自然云满目，
举步到蓬莱。
洁己存心归大善，
常行恻隐之端。
慈悲清静亦频观。
希夷玄奥旨，
三教共全完。
别子休妻为上士，
悉捐财色真餐。
长全五脏得康年。
功成兼行满，
真性入仙坛。
栗子味招全道子，
芋头滋味引回头。
名人吃并无忧。
四三通十二，
个个下重楼。
＊得过时冰是水，
水中雨点浮沤。
一来一去几时休。
若教同我愿。
管取得真修。
每日行持都不是，
今朝顿觉舒宽。
□和交媾聚成团。
婴儿投姹女，
虎绕与龙蟠。
四象同房搓玉线，
一穿透过金丹。
自然光艳出泥丸。
有言言不尽，
无说说非难。
每向街头来往走，
谁人识此葫芦  。
长盛美酒岂须沽。
时时真畅饮，
日日不曾无。
自是一身唯了事，
相随肯暂离余。
杖头挑起＊江湖。
一船风月好，
千古水云舒。
太一混元真法，
清心精锐行持。
先擒自己那虫尸。
香涸通上界，
威力暗施为。
救拔亡魂消旧业，
见存广得洪禧。
鬼惊神骇惧勾追。
行功惟显著，
指日彩云随。
外庭中呈玉翰，
衣列行齐分。
圭己许奏新文。
词同转，
把信章焚。
焰起时云雨至，
神递送无纷。
系接引达夫君。
传回语，
道圣知闻。
为甚风狂偏爱酒，
非干愚意多轻。
此般道眼最分明。
顶门三路显，
得伴道人行。
三教幽玄深远好，
仍将妙理经营。
麒麟先悟仲尼觥。
青羊言尹喜，
舍利唤春莺。
吸取西江金浪水，
朝朝用此盘缠。
循环流转复清泉。
肌肤偏莹净。
寿算得迁延。
北斗自然拘姓籍，
南辰生注长年。
减财节色是因缘。
作为依上帝，
弃世做神仙。
性命阴阳如可论，
心脾肾肺刀圭。
更兼南北与东西。
甲庚丁与癸，
雀武虎龙齐。
子午冲和连卯酉，
春冬秋夏相携。
白赤黑吐虹霓。
坎离并震兑，
水火木金跻。
一只葫芦真个好，
朝朝长是随予。
腹中明朗莹中虚。
贮琼浆玉液，
滋味胜醍醐。
日日饮来依旧有，
自然不用钱沽。
杖头挑起入云衢。
三清前面过，
参从黍米珠。
游历都京并府郡，
更兼县镇坊村。
并无术法没谈论。
一般真个好，
六业铁声浑。
莫＊时时清韵响，
人人唤出家门。
磨伊心镜不教昏。
满轮明月莹，
光射透昆仑。
掌法遵条常谨守，
饶人蕴德尤先。
孝心自许合神天。
长长能后已，
永永瞻家缘。
便是修行真宝路，
正端无党无偏。
放开心月照金莲。
馨香冲碧汉，
堪献大罗仙。
正已修行无怠堕，
推心上应天机。
内容整肃吐光辉。
灵真搜得莹，
方可许瞻。
谨谨授持专一守。
静中清里归依。
法恁条制不相违。
九玄并七祖，
连汝共升飞。
以上王哲作品《临江仙》共17首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="WKDLBW5nUz.html">下一篇</a>
				</div>
				<div class="old">
						<a href="LAH3zvrSAc.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>