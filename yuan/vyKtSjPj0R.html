<!DOCTYPE html>
<html lang="zh-CN">
	<head>
<title>中华诗词网-苏幕遮二四首</title>
<meta charset="utf-8" />
<meta name="keywords" content="苏幕遮二四首 马钰 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>苏幕遮二四首</h1>
			<div class="info"><span class="date">作者：马钰</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
不悭贪，
不谄诈。
不忆家缘，
不说乡中话。
不著世情不著假。
不做诗词，
不敢言行化。
志弥高，
心转下。
云水清闲，
内养内无价。
乐在其中欣放耍。
姓氏人询，
倦应扶风马。
不梳头，
不洗面。
馁在其中，
吃饭心怀倦。
无病闲眠身懒转。
有客来寻，
问著仍慵喘。
不烧香，
不礼念。
落魄婪耽，
酬了今生愿。
日用不勤功怎见。
紫诏来宣，
大道无为显。
出凡笼，
无系绊。
落魄婪耽，
日作无常观。
十四儿孙都弃┾。
自在逍遥，
风月为吾伴。
背葫芦，
携铁罐。
壶贮琼浆，
罐内灵芝按。
渴饮饥餐增寿算。
天助真风，
有个琅琊唤。
穿茶坊，
入酒店。
后巷前街，
日日常游遍。
只为饥寒仍未免。
度日随缘，
展手心无倦。
愿人人，
怀吉善。
舍一文钱，
亦是行方便。
休知山侗无识见。
内养灵明，
自有长生验。
此回来，
缘甚故。
不谓营生，
不为儿和女。
不谓荣华夸五裤。
思忆劬劳，
特地辞坟墓。
奠酒时，
开地府。
九祖生天，
共结神仙侣。
非是修行难救度。
何必三牲，
祭祀千千数。
耳门闻，
心烦恼。
日日忧愁，
不觉容颜老。
眼做看门招病早。
口是祸门，
德丧身亡了。
鼻玄门，
通大道。
日用不勤，
喘息绵绵好。
传透九宫成至宝。
久视长生，
云步归蓬岛。
害风王，
扶风马。
各做心风，
总把家缘舍。
吟咏  清风明月下。
风里寻风，
搜得真风雅。
顺风行，
随风耍。
处处风传，
结正风无价。
掌握风飚持玉＊。
驰骋风流，
共把风云跨。
好云游，
是马钰。
幸遇华宗，
一视如亲族。
拜礼从今为骨肉。
仰荷恩怜，
终日闲相逐。
告吾兄，
听我嘱。
莫虑儿孙，
自有儿孙禄。
愿早灰心明性烛。
占取清闲，
修取将来福。
苦海中，
劳四大。
竞利争名，
个个皆宁耐。
争把元阳都损坏。
前有轮回，
著甚机谋解。
道门中，
超三界。
太上巾包，
悟者欣然戴。
意净心清无挂碍。
固养灵根，
性命长长在。
李先生，
难舍俗。
出去还来，
坏了昆山玉。
覆水重收弦断续。
一事无成，
惹得空捞漉。
悔前非，
明性烛。
火灭烟消，
心上休怀毒。
欲与马风闲厮逐。
直待年深，
看透伊心腹。
马风儿，
悟玄理。
不得檐楹，
看您成家计。
参从风仙何事喜。
舞袖轻摇，
撼动声清美。
胜骅骝，
无萦系。
不恋银鞍，
免使人鞭捶。
蓦地玎铛声韵起。
自在逍遥，
直上青霄里。
闹角儿，
梳得好。
妙手奇功，
悟后呈些巧。
个个疏来无倚靠。
各各惺惺，
虮虱须教少。
张打油，
李＊老。
见我风狂，
鼓掌呵呵笑。
此个机关人怎晓。
返老还童，
内外成颠倒。
弃荣华，
披破席。
养假崇真，
茶饭须求觅。
忘了从前亲与识。
此别乡关，
恣意闲游历。
主人翁，
须爱惜。
六贼三尸，
慧剑频频劈。
逗引灵童常跳踯。
真荣真闲，
大道成无极。
清净门，
柔弱户。
忍辱家风，
朴实为公据。
无作无为成活路。
自在逍遥，
云水通行步。
绝聪明，
效愚鲁。
兀兀腾腾，
不起闲思虑。
面垢头蓬身粪土。
万事俱忘，
堪应三清举。
清叟冠，
伯功履。
见惠山侗，
别有非常意。
使我顶天并立地。
俯仰观瞻，
无怍兼无愧。
得斯因，
无限喜。
出户迎宾，
何患殊无礼。
更向就中搜奥旨。
上下冲和，
得赴青霄里。
上丹田，
玄空路。
玉锁金关，
八卦珠帘库。
左有青龙，
右有白虎。
碧眼胡僧，
便是三清土。
虎伏龙，
龙伏虎。
战退三尸，
赢得河车路。
意马心猿弄拴住。
运上昆仑，
透入泥丸去。
舍家缘，
须用斧。
劈碎恩山，
岂肯重修补。
猛烈灰心寻出路。
自在逍遥，
认个清闲处。
有因缘，
方可悟。
改变衣装，
道服惟麻布。
莫讶乡中求乞去。
灭尽无明，
直上青霄步。
下丹田，
明仙道。
有个牛儿，
不吃寻常草。
玉液华池滋味好。
白雪黄芽，
喂得牛儿饱。
金龙头，
银缠缴。
莹洁无尘，
遍地如雪罩。
摆尾摇头啖声叫。
过海穿江，
直上蓬莱岛。
晏先生，
惠我面。
亲做庖人，
妙手＊和软。
细细搓来成玉线。
致在锅中，
水火同烹炼。
觉馨香，
成美膳。
四个平分，
各各无深浅。
欲要充饥须九转。
饱后云游，
处处行方便。
羊儿皮，
虎儿质。
害物心机，
尽夜无宁息。
虽恶肯将儿子食。
休逞威风，
真性宜调习。
亲非亲，
识非识。
云水清闲，
内外常游历。
日用三餐凭乞觅。
灭尽无明，
便是波罗蜜。
有微言，
深可说。
兔死孤悲，
伤类声凄切。
人见人亡宁喜悦。
大限来时，
莫也无分别。
愿回头，
搜秘诀。
猛舍家缘，
频把心猿歇。
修炼金丹收白雪。
九转功成，
永永无生灭。
遇风仙，
心开悟。
人我心无，
无爱无憎妒。
一切女男同父母。
三教门人，
尽是予师父。
好清闲，
喜歌舞。
昼乞残馀，
夜宿悲田所。
上下中丹常密护。
九转功成，
蓬岛通云路。
遇王风，
风传我。
风发＊＊，
风害家缘破。
拈弄风飚风险团水火。
风子＊＊，
风韵闲吟和。
顺风行，
迎风坐。
饮罢真风，
更枕清风卧。
施布仁风功行大。
自许扶风，
风里成因果。
中丹田，
多玄妙。
聚宝池中，
五色霞光照。
姹女婴儿尽欢笑。
炼就金丹，
价值千千兆。
服一粒，
馨香妙。
换骨抽胎，
万病消除了。
返老还童年又少。
快乐逍遥

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="9R4ZhJ06Hb.html">下一篇</a>
				</div>
				<div class="old">
						<a href="s1828FGXBj.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>