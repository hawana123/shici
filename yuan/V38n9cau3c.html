<!DOCTYPE html>
<html lang="zh-CN">
	<head>
<title>中华诗词网-木兰花慢八首</title>
<meta charset="utf-8" />
<meta name="keywords" content="木兰花慢八首 张伯淳 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>木兰花慢八首</h1>
			<div class="info"><span class="date">作者：张伯淳</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
爱当垆年少，
将雅调，
寄幽情。
尽百喙春和，
群喧夜寂，
老凤孤鸣。
都来四条弦里，
有无穷、旧谱与新声。
写出天然律吕，
扫空眼底＊筝。
落红。
天气暖犹轻。
洗耳为渠听。
想关塞风寒，
浔阳月色，
似醉还醒。
轩窗静来偏好，
到曲终、怀抱转分明。
相见今朝何处，
语溪乍雨初晴。
次唐格齐韵尽交游满眼，
岁寒者，
果谁欤。
羡锦绣为心，
冰霜作操，
仁义＊庐。
门前扫清俗轨，
自熙然、瓮牖与绳枢  记我蓬弧寓情翰墨欢娱。
驱车。
特地致函书。
高义渺江湖。
悄梦断鸾，
盟深鸥鹭，
闲适从渠。
槐阴渐成翠幄，
看庭前、莺过引新雏。
岁岁期君一醉，
相忘非我非鱼。
对黄花烂漫，
能几日，
又重阳。
问眼底湖山，
新□□□，
别是风光。
三台近临吴地，
映奎＊、明处紫微郎。
人道当年豸角，
这回收敛秋霜。
笑谈。
幕府昼偏长。
何事最为忙。
但宽取一分，
一分方便，
亦足流芳。
山人敢攀宗衮，
为东南、民命秉心香。
更借南阳菊水，
殷勤满注瑶觞。
记当年客里，
是今日，
奉霞觞。
任厨传荒凉，
风林震撼，
乐自难量。
别来岁华电走，
又都门、我北尔南塘。
我半百年已老，
兄多四岁偏强。
玉堂。
满袖惹天香。
凤阁样词章。
看采帖题春，
椒盘草颂，
蓬矢开张。
金瓯御屏简记，
赋□钧、寿域奏明光。
后十五年再见，
伴兄绿野徜徉。
尽江南江北，
谁不慕，
抑斋名。
羡梦笔才华，
粲花谈论，
乔木家声。
重寻玉堂旧步，
喜今番、天语重丁宁。
云是儒家领袖，
居然史笔权衡。
相迎。
便觉眼常青。
相对话羁情。
正绿暗园林，
朱明时候，
瑞霭腾腾。
期公久长名节，
太羹中、还著五侯鲭。
此去明堂一柱，
当年玉树阶庭。
问家传旧物，
有清节，
与高风。
任野色充庭，
俗尘扫迹，
谈笑从容。
生涯但随分足，
比孟尝、襟度只差穷。
曾是贞元朝士，
本来湖海元龙。
旦评。
推分许轩翁。
万□一词同。
喜渐近稀年，
从教发白，
目炯双瞳。
蟾钩又还乍吐，
对荷香、莫放酒尊空。
砌下芝兰竟爽，
年年家庆图中。
羡高标雅量，
窗八面，
更玲珑。
每风日佳时，
湖山清处，
袍锦从容。
不把云霄自隔，
向尊前、看我啸吟中。
人世流光易老，
古来知己难逢。
青骢。
来往太匆匆。
呵护有纱笼。
想当道豺狼，
先声到处，
胆落英风。
南楼暂容横榻，
算览观、有限兴无穷。
别后相思何处，
心期付与飞鸿。
载西山爽气，
添不重，
月船轻。
记前度今朝，
琼花烂漫，
管领歌声。
今岁华深处，
羡衮衣、还看彩衣荣。
人世云萍相遇，
岁寒松柏长青。
行行。
催觐朵云明。
晓色上觚棱。
看春去春来，
依然黄阁，
移近家庭。
浮云傥来轩冕，
算古今、久远是功名。
尚有寒い枯卉，
东君也解留情。
以上张伯淳作品《木兰花慢》共8首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Ad34rYaw6B.html">下一篇</a>
				</div>
				<div class="old">
						<a href="0ZRCdpguog.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>