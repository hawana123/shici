<!DOCTYPE html>
<html lang="zh-CN">
	<head>
<title>中华诗词网-兰陵王三首</title>
<meta charset="utf-8" />
<meta name="keywords" content="兰陵王三首 邵亨贞 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>兰陵王三首</h1>
			<div class="info"><span class="date">作者：邵亨贞</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
锦江绿。
长想秦城在目。
瞿塘上、春水＊船，
十二遥峰翠如簇。
羁怀未易触。
斜日平原散牧。
潘郎爱，
年少宦游，
遮莫吴霜鬓边扑。
名家旧韦曲。
记雨卧丛花，
春覆慈竹。
东来重问乌衣屋。
愁濯锦人远，
翦镫窗静，
归心遍是梦里速。
更题柱曾□。
凄独。
带移束。
正驿路骝嘶，
烟浦帆宿。
遨头风度犹能续。
尽客馆歌舞，
故人＊＊。
薛涛笺上，
写恨处，
字可掬。
旧时月。
曾照河桥夜别。
秋千下、花露染衣，
倚马相看动愁绝。
登临黯望彻。
思落吴山万叠。
江村路，
春水乍生，
南浦迢迢恨难越。
匆匆换时节。
怪驿未缄鳞，
□□□□。
平湖入梦情犹切。
嗟乐事长在，
壮游都误，
酣歌迷舞兴未歇。
耿前恨休说。
凄咽。
乱愁结。
记诗满花笺，
歌唤桃叶。
琵琶水面今谁拨。
但碧槛长倚，
楚蓠空撷。
相思难寄，
待更把，
断柳折。
暮天碧。
长是登临望极。
松江上、云冷雁稀，
立尽斜阳耿相忆。
凭阑起叹息。
人隔吴王故国。
年华晚，
烟水正深，
难折梅花寄寒驿。
东风旧游历。
记草暗书帘，
苔满吟屐。
无情征旆催离席。
嗟月堕寒影，
夜移清漏，
依稀曾向梦里识。
恍疑见颜色。
空惜。
鬓毛白。
恨莫趁金鞍，
犹误尘迹。
何时弭棹苏台侧。
共漉酒纱帽，
放歌瑶瑟。
春来双燕，
定到否，
旧巷陌。
以上邵亨贞作品《兰陵王》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="krh6LZzq3m.html">下一篇</a>
				</div>
				<div class="old">
						<a href="eTnZTGk8ma.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>