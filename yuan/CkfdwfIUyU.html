<!DOCTYPE html>
<html lang="zh-CN">
	<head>
<title>中华诗词网-清平乐四首</title>
<meta charset="utf-8" />
<meta name="keywords" content="清平乐四首 张翥 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>清平乐四首</h1>
			<div class="info"><span class="date">作者：张翥</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
东风阵阵。
第几番春信。
呆李痴桃消息近。
写取鸾笺试问。
君家杨柳墙东。
杏花初吐生红。
好唤一床金雁，
明朝来醉春风。
阶前昼永。
绕石芭蕉影。
半＊云鬟慵不整。
寂寞朝酲乍醒。
湘裙翠被风流。
背人无限娇羞。
玉腕一双跳脱，
欠伸浑是春愁。
先生醉也。
甚矣吾衰也。
万物不如归去也。
陶令真吾师也。
篱边菊蕊初黄。
为花准备携觞。
只恐不如人意，
风风雨雨重阳。
先生醉矣。
是事忘之矣。
欲友古贤谁可矣。
严子真其人矣。
问渠辛苦征鞍。
何如自在渔竿。
终办一丘隐计、西湖鸥鹭平安。
以上张翥作品《清平乐》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="z7HQk0NrGm.html">下一篇</a>
				</div>
				<div class="old">
						<a href="wv8FxunUjl.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>