<!DOCTYPE html>
<html lang="zh-CN">
	<head>
<title>中华诗词网-六州歌头</title>
<meta charset="utf-8" />
<meta name="keywords" content="六州歌头 卢挚 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>六州歌头</h1>
			<div class="info"><span class="date">作者：卢挚</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
诗成雪岭，
画里见岷峨。
浮锦水，
历滟К，
灭坡陀。
汇江沱。
唤醒高唐残梦，
动奇思，
闻巴唱，
观楚舞，
邀宋玉，
方巫娥。
拟赋招魂九辩，
空目断云树烟萝。
渺湘灵不见，
木落洞庭波。
抚卷长哦。
重摩娑。
问南楼月，
痴老子，
兴不浅，
意如何。
千载后，
多少恨，
付渔蓑。
醉时歌。
日暮天门远，
愁欲滴，
两青蛾。
曾一舸。
奇绝处，
半经过。
万古金焦伟观，
鲸鳌背，
尽意婆娑。
更乘槎欲就，
织女看飞梭。
直到银河。
柳暗三昵一首，
乃无名氏词，
词谱卷二十六误以为庐作。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="GJYHXeOy11.html">下一篇</a>
				</div>
				<div class="old">
						<a href="PopMr6p8J0.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>