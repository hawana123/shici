<!DOCTYPE html>
<html lang="zh-CN">
	<head>
<title>中华诗词网-锦堂春三首</title>
<meta charset="utf-8" />
<meta name="keywords" content="锦堂春三首 元无名氏 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>锦堂春三首</h1>
			<div class="info"><span class="date">作者：元无名氏</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
话衷肠。
悟南柯一梦黄梁。
破繁华、云龛布素，
认宗派、返照回光。
凭慧剑、挥开爱网，
横藜杖、击碎尘寰。
那里相逢，
峨嵋山下，
韬光速迸，
东华山旁。
林泉隐，
南辰北斗，
日月袖中藏。
朱颜久，
天崩地塌，
真性如常。
舞袍袖、乾坤恨窄，
但展手、天地平量。
醉陶陶、囊盛四海，
笑盈盈、腹注三江。
几度瑶池，
龙华会上，
诸仙筵宴捧霞觞。
钟离至，
玉皇御宴，
无我不成行。
重阳会，
金莲七朵，
齐放神光。
活骷髅。
算来有甚风流。
着衣衫、遮形盖体，
弄精神、虚度春秋。
又不念、无常近也，
又不怕、阎老来勾。
巧使机关，
张罗活计，
忙忙劫劫苦贪求。
空热闹虚名薄利，
分外惹闲愁。
三寸气，
一朝断了，
独卧荒丘。
叹古今、几番成败，
光阴迅速难留。
好＊闲、修真养性，
把从前、伎俩都休。
放下尘劳，
悟明心地，
凌风飘荡野云收。
江山静，
太虚空廓，
星月照瀛洲。
真个好，
逍遥快乐，
不羡王侯。
睡魔王。
百般作害为殃。
白日间、犹教可，
夜更深、无处潜藏。
恼得人、昏如痴醉，
怀修行、轻送无常。
眼若胶粘，
头如山压，
一团昏闷转羸＊。
相勾引，
三尸六贼，
梦里盗元阳。
般般飞腾法界，
万钟颠狂。
似这般、无端乖劣，
劝诸公、各自提防。
念死生、前程事大，
要殷勤、保护三光。
莫得偎＊，
全凭觉悟，
神通勇猛赛关张。
相争战，
威锋刚硬，
一志向前当。
追赶退，
云收雾敛，
湛湛清凉。
光灿。
以上呜鹤余音卷之五以上元无名氏作品《锦堂春》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="BKpUCNbg5X.html">下一篇</a>
				</div>
				<div class="old">
						<a href="cQDIkd7Z4X.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>