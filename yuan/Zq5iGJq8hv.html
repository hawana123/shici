<!DOCTYPE html>
<html lang="zh-CN">
	<head>
<title>中华诗词网-清平乐六首</title>
<meta charset="utf-8" />
<meta name="keywords" content="清平乐六首 白朴 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>清平乐六首</h1>
			<div class="info"><span class="date">作者：白朴</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
碧云叶底。
万点黄金蕊。
更看蔷薇清露洗。
泽国秋光如水。
余生牢落江南。
幽香鼻观曾参。
见说小山招隐，
梦魂夜夜云岚。
箜篌朱字。
梦觉参差是。
不种仙家白玉子。
着甚消□好事。
桃花门外重重。
一言半语相通。
萦损题诗崔护，
几回南陌春风。
前村潇洒。
雪径人回驾。
一槛谁移春造化。
郁郁香浮月下。
青绫半护冰姿。
宛然临水开时。
说与绿毛幺凤，
不妨倒挂虬枝。
闲寻博奕。
饱饭消长日。
自笑家储无＊石。
百万都教一掷。
平生酒圣诗豪。
韦娘局上相嘲。
今日风流磨折，
翠裘输与＊袍。
玉肌消瘦。
彻骨熏香透。
不是银台金盏酒。
愁杀天寒翠袖。
遗珠怅望江皋。
饮浆梦到蓝桥。
露下风清月惨，
相思魂断谁招。
朱颜渐老。
白发添多少。
桃李春风浑过了。
留得桑榆残照。
江南地迥无尘。
老天一片闲云。
恋杀青山不去，
青山未必留人。
以上白朴作品《清平乐》共6首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="mKOwgG1Rkq.html">下一篇</a>
				</div>
				<div class="old">
						<a href="4OskeTb7zF.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>