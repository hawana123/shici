<!DOCTYPE html>
<html lang="zh-CN">
	<head>
<title>中华诗词网-临江仙三首</title>
<meta charset="utf-8" />
<meta name="keywords" content="临江仙三首 张翥 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>临江仙三首</h1>
			<div class="info"><span class="date">作者：张翥</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
羡杀渔村无畔岸，
茫茫杨柳蒹葭。
雨余秋涨没汀沙。
惊鸿投别渚，
浴鸟坐沉槎。
残日篱头闲晒网，
垂髫来卖鱼吓。
得钱沽酒径归家。
一声横笛外，
烟火隔芦花。
羡杀渔家生处乐，
隔湾数点青灯。
蓑衣忘在石矶层。
蓼花秋酿酒，
枫树晚垂罾。
时向瓦鸥篷底醉，
往来鹭侣鸥朋。
老翁倚棹坐瞢腾。
有鱼吾欲买，
摇手不能应。
摇荡春光湖上路，
多情偏识倡条。
画船系在赤阑桥。
花飞人别处，
绿暗雨休朝。
恼乱东风扶不起，
空怜燕姹莺娇。
舞衣香冷董娇娆。
相思无限恨，
犹似旧宫腰。
以上张翥作品《临江仙》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="dqKoexzdSz.html">下一篇</a>
				</div>
				<div class="old">
						<a href="L6pVUaVl6R.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>