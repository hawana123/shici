<!DOCTYPE html>
<html lang="zh-CN">
	<head>
<title>中华诗词网-无梦令五首</title>
<meta charset="utf-8" />
<meta name="keywords" content="无梦令五首 尹志平 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>无梦令五首</h1>
			<div class="info"><span class="date">作者：尹志平</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
春日龙阳春睡。
悟得春光真意。
红日正三竿，
却被春风惊起。
惊起。
惊起。
万事一场春寐。
道友三冬炼睡。
炼做陈抟苗裔。
咫尺过新春，
昼夜须当加瑞。
加瑞。
加瑞。
点点直教着地。
说破劳生如梦。
个个昏迷虚梦。
默地悟心开，
达了真通清梦。
清梦。
清梦。
谁信真人无梦。
我向幽窗守拙。
勘破春花秋月。
得意便归来，
好把身心休歇。
休歇。
休歇。
锻就一炉春雪。
闲把心香暗＊。
三界十分通彻。
四海遍天涯，
都是全真枝叶。
枝叶。
枝叶。
撞透清霄明月。
以上尹志平作品《无梦令》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="xxchPj54Ra.html">下一篇</a>
				</div>
				<div class="old">
						<a href="a78p19PBJS.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>