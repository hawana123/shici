<!DOCTYPE html>
<html lang="zh-CN">
	<head>
<title>中华诗词网-悟南柯四首</title>
<meta charset="utf-8" />
<meta name="keywords" content="悟南柯四首 尹志平 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>悟南柯四首</h1>
			<div class="info"><span class="date">作者：尹志平</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
莫觅他人短，
唯思自己长。
处身谦让性和光。
与物无私，
心地得清凉。
会灭无明火，
能生智慧香。
何劳远去觅天堂。
任运安闲，
处处是仙乡。
莫要欺人重，
须防报应深。
群真降世布清吟。
劝化愚迷，
灾祸免相侵。
更悟真常性，
勤修吉善心。
长生路上听仙音。
正道无疑，
稳步赴瑶岑。
生日无明重，
死时地狱深。
寸阴可惜胜黄金。
速悟无生，
上士做知音。
转眼迷他趣，
回头认本心。
功成自是出阳阴。
物外真闲，
坦荡赋清吟。
着假求仙果，
迷真觅佛心。
＊香礼拜恐徒寻。
不断无明，
空惹业根深。
苦口如良药，
忠言似美金。
人逢善者作知音。
正教依凭，
万祸不能侵。
以上尹志平作品《悟南柯》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="sKl6lempQc.html">下一篇</a>
				</div>
				<div class="old">
						<a href="70yubveWDR.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>