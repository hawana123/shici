<!DOCTYPE html>
<html lang="zh-CN">
	<head>
<title>中华诗词网-临江仙四首</title>
<meta charset="utf-8" />
<meta name="keywords" content="临江仙四首 蒲道源 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>临江仙四首</h1>
			<div class="info"><span class="date">作者：蒲道源</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
二路滔滔方得意，
从渠掉臂昂头。
峥嵘笑杀楚累囚。
功名虽自许，
妻妾见应羞。
吏隐羡君怀雅志，
胸中自有嵩丘。
且须夏葛与冬裘。
随时无不可，
未用赋归休。
健笔兴来挥乐府，
无愁可到眉头。
可怜郊岛两诗囚。
枯肠徒自恼，
＊汗只供羞。
我欲与君追李白，
神游共访丹丘。
千金不惜翠云裘。
呼儿多换酒，
一醉万缘休。
俗务相仍何日了，
纷纷百绪千头。
空教萦绕似遭囚。
情知鸥与鹭，
亦解替人羞。
春晓拂衣随父老，
扶携寻壑经丘。
本无肥马衣轻裘。
闲身元自在，
不问几宜休。
闻说东庵梅最好，
何须远访西湖。
金衣相映玉肌肤。
幽香俱可爱，
颜色不妨殊。
花主惜春仍好事，
作诗清似林逋。
冰＊雪萼正敷腴。
只愁无客至，
那怕酒须沽。
以上蒲道源作品《临江仙》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="w68AOXeERW.html">下一篇</a>
				</div>
				<div class="old">
						<a href="MmnM5nVXKo.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>