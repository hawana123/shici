<!DOCTYPE html>
<html lang="zh-CN">
	<head>
<title>中华诗词网-一翦梅四首</title>
<meta charset="utf-8" />
<meta name="keywords" content="一翦梅四首 谢应芳 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>一翦梅四首</h1>
			<div class="info"><span class="date">作者：谢应芳</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
东风吹醒老梅枝。
南也芳菲。
北也芳菲。
月明半夜五更时。
笛也争吹。
角也争吹。
青松涧底独离奇。
寒也谁知。
暖也谁知。
老夫聊为一＊欷。
梅也题诗。
松也题诗。
昆冈火烈去年时，
玉也灰飞。
石也灰飞。
鹤长凫短总休提。
善有天知。
恶有天知。
今年快活保妻儿。
歌也相宜。
舞也相宜。
挥金如土醉如泥。
休负佳期。
莫负佳期。
一色苍然两河翁。
年也相同。
月也相同。
六年湖海共飘蓬。
烟也溟蒙。
雨也溟蒙。
移家今住葑门东。
朝也相从。
暮也相从。
何当归隐旧山中。
桃也春风。
李也春风。
一天和气盎春晖。
桃也芳菲。
李也芳菲。
若教风打雨淋漓。
红也尘泥。
白也尘泥。
花前把酒插花枝。
歌也相宜。
舞也相宜。
鹤长凫短总休提。
长也天知。
短也天知。
以上谢应芳作品《一翦梅》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="nI5pt2SqpW.html">下一篇</a>
				</div>
				<div class="old">
						<a href="OGgu2jtffR.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>