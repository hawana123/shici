<!DOCTYPE html>
<html lang="zh-CN">
	<head>
<title>中华诗词网-忍辱仙人七首</title>
<meta charset="utf-8" />
<meta name="keywords" content="忍辱仙人七首 丘处机 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>忍辱仙人七首</h1>
			<div class="info"><span class="date">作者：丘处机</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
春日春风春景媚。
春山春谷流春水。
春草春花开满地。
乘春势。
百禽弄古争春意。
泽又如膏田又美。
禁烟时节堪游戏。
正好花间连夜醉。
无愁系。
玉山任倒和衣睡。
豪气冲天居列鼎。
笙歌聒地排＊境。
玉镫飞龙衫帽整。
风流骋。
不知扑入琉璃井。
滑壁千寻光似镜。
交加出路无门径。
饶你玲珑机巧性。
难逃命。
与他送却头皮影。
千古圣贤皆一轨。
亘初得得从心起。
除此逍遥安稳地。
无馀理。
自然消息恬然美。
不在劳神并苦己。
般般放下头头是。
选甚花街并柳市。
虚空体。
本来一物无凝滞。
数载田苗长亢旱。
今春雨雪何滋漫。
嘉兆分明知过半。
将来看。
掀天大熟歌讴满。
二月花开成片段。
千株柳发排堤岸。
又待教人装好汉。
相呼唤。
提壶挈＊争跳窜。
天下周游身不动。
人间照了心无用。
闲把虚空频＊弄。
行云从。
八方上下轻放纵。
兔角锥儿钻骨痛。
龟毛拂子敲山重。
扫荡邪魔灵物空。
清风送。
太平国里乘鸾凤。
物外天机唯不审。
人间世事无过恁。
纵你英雄官极品。
身如赁。
贪饕逼迫应图甚。
我自饥餐并渴饮。
布裘不羡披绫绵。
饱暖之馀邪僻禁。
虚堂任。
曲肱展脚和衣寝。
一泽天恩齐庆贺。
群生地著无饥饿。
愁态眉间都蹴破。
还真个。
盈街堆亩收田课。
酝酒邀宾时唱和。
排筵看食重堆棰。
醉饱腥膻心不挫。
骄矜过。
却忧福里潜生祸。
以上丘处机作品《忍辱仙人》共7首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="trtp7rmmJY.html">下一篇</a>
				</div>
				<div class="old">
						<a href="KzDaUX12Kx.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>