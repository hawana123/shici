<!DOCTYPE html>
<html lang="zh-CN">
	<head>
<title>中华诗词网-太常引四首</title>
<meta charset="utf-8" />
<meta name="keywords" content="太常引四首 张可久 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>太常引四首</h1>
			<div class="info"><span class="date">作者：张可久</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
断塘流水洗凝脂。
早起索吟诗。
何处觅西施。
垂杨柳、萧萧鬓丝。
银匙藻井，
粉香梅谱，
万瓦玉参差。
一曲乐天词。
富贵似、吴王在时。
黄岩秋色雨频频。
楼上着闲身。
凉意逼羊裙。
更添得、砧声耳根。
寒香吹桂，
暗苞绽橘，
红日晓窗温。
客至莫论文。
只坐守、方山看云。
霖铃秋雨打空阶。
人坐益清齐。
门掩小蓬莱。
怕有客、寻真到来。
楼头碧远，
山眉青小，
口树挂苍苔。
且莫写离怀。
看隔水、芙蓉正开。
溶溶一叶不成衣。
恰待弄春晖。
幽懒意迟迟。
只可向、山中自怡。
清歌遏玉，
娇鬟＊翠，
纤月映蛾眉。
来往且孤飞。
问行雨、巫咸未知。
以上张可久作品《太常引》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="EsrWCU7nox.html">下一篇</a>
				</div>
				<div class="old">
						<a href="znKreWwtuy.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>