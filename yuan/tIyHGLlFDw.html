<!DOCTYPE html>
<html lang="zh-CN">
	<head>
<title>中华诗词网-点绛唇六首</title>
<meta charset="utf-8" />
<meta name="keywords" content="点绛唇六首 尹志平 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>点绛唇六首</h1>
			<div class="info"><span class="date">作者：尹志平</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
体入虚空，
犹然未可为凭据。
真空路。
气神相聚。
现世阳神去。
若遇知音，
此事堪分付。
君听取。
莫生疑＊。
行满天将护。
闻说修行，
千差万别难依据。
真空路。
何人得趣。
撒手堪归去。
行积无边，
功要三千数。
心开悟。
逍遥云步。
应过天仙举。
学道难成，
无明触处生烟火。
招殃祸。
时光虚过。
生死如何躲。
早悟前愆，
更不生人我。
还真个。
时时明破。
下手修仙果。
学道寻真，
宁心耐意搜求正。
刀圭柄。
群真相庆。
一颗明珠莹。
照见元初，
认得头和影。
神通圣。
内容清兴。
物外闲吟咏。
晔晔重阳，
素秋气爽添清兴。
仙歌咏。
黄华相称。
朵朵如如性。
小槛芬芳，
满座人钦敬。
真清静。
香风纯正。
万户千门庆。
昨日春游，
一行恰似乘鸾凤。
知音共。
适怀心纵。
直入桃源洞。
好向清溪，
闲听琴三弄。
真欢动。
任地迎送。
管甚庄周梦。
以上尹志平作品《点绛唇》共6首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="utYkuMj631.html">下一篇</a>
				</div>
				<div class="old">
						<a href="MTxaQSCkSV.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>