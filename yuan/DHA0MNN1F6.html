<!DOCTYPE html>
<html lang="zh-CN">
	<head>
<title>中华诗词网-望月婆罗门引五首</title>
<meta charset="utf-8" />
<meta name="keywords" content="望月婆罗门引五首 段成己 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>望月婆罗门引五首</h1>
			<div class="info"><span class="date">作者：段成己</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
长安倦客，
不堪重整旧朝衣。
天香尚带余霏。
盖世虚名何用，
政尔畏人知。
爱青山屋上，
面面屏围。
十朋绰违。
好事外、卜皆非。
办取残年香火，
暇日歌诗。
东涂西抹，
笑颠狂、如我向来稀。
休看镜、鬓发成丝。
东风袅袅，
飞花一片点征衣。
等闲耗损香霏。
春去春来无迹，
静里几人知。
问沈郎何事，
带减腰围。
功名愿违。
算此计、未应非。
剩把闲愁＊酒，
幽兴裁诗。
溪山好在怅眼中、渺渺故人稀。
回首处、清泪如丝。
繁华梦断，
吹花风起却添衣。
满庭红雨霏霏。
独倚绳床微叹，
此意竟谁知。
怅西园转眼，
翠幕成围。
事无长违。
觉四十九年非。
便好忙开蒋径，
细和陶诗。
风流已置，
抚遗编、三叹赏音稀。
人不觉、弦断朱丝。
前韵，
戏成一篇蹉跎岁晚，
床头铁砚已生衣。
破窗雨送轻霏。
暗里随风入夜，
花上早先知。
听一时下笔，
鏖谈战文围。
天心百家词本作公不违。
更问甚、是和非。
便着春衫换酒，
醉墨题诗。
逢场作戏，
觉赏心、乐事未全稀。
还自叹小窗睡起，
晓寒特地怯春衣。
篝炉坐拥残霏。
滚滚愁来何处，
独有两眉知。
倩一尊聊尔，
为解重围。
赏心莫违。
桃李事、转头非。
几曲升平旧谱，
数首新诗。
花开正好，
算一番、风雨未应稀。
舒醉袖、惹住游丝。
以上段成己作品《望月婆罗门引》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="beuOjVispM.html">下一篇</a>
				</div>
				<div class="old">
						<a href="YFXWVqnGgG.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>