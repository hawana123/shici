<!DOCTYPE html>
<html lang="zh-CN">
	<head>
<title>中华诗词网-清平乐四首</title>
<meta charset="utf-8" />
<meta name="keywords" content="清平乐四首 沈禧 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>清平乐四首</h1>
			<div class="info"><span class="date">作者：沈禧</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
芳滋上苑。
此际光风转。
刻玉攒金花宛宛。
肯共蒿莱相溷。
甘于深谷潜藏。
无言独抱幽香。
江海久无骚客，
为谁犹待新霜。
平湖渺渺。
一叶扁舟小。
荡漾不须频举棹。
观尽云山多少。
问渠乐意如何。
平生惯识烟波。
载却月明归去，
数声＊乃清歌。
秋蟾澄皎。
影落波心小。
三万六千何渺渺。
倒浸玉京瑶岛。
＊娥笑倚栏干。
素鸾飞处光寒。
唤起谪仙同玩，
浩歌激碎狂澜。
烟波深处。
占断溪山趣。
逢着忘机闲伴侣。
旋斫锦鳞烹煮。
隔船相唤相呼。
瓮头酒尽须沽。
醉后都忘尔汝。
生来不识荣枯。
以上沈禧作品《清平乐》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="AQJoCDpqiI.html">下一篇</a>
				</div>
				<div class="old">
						<a href="rZW06fMqoo.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>