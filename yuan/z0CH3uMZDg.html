<!DOCTYPE html>
<html lang="zh-CN">
	<head>
<title>中华诗词网-江城子三首</title>
<meta charset="utf-8" />
<meta name="keywords" content="江城子三首 谢应芳 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>江城子三首</h1>
			<div class="info"><span class="date">作者：谢应芳</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
阿翁初度宴重闱。
正熙熙。
醉如泥。
春到阶庭，
玉树长孙枝。
座客持杯停寿曲，
都听取，
凤雏啼。
明年蓬矢两弧垂。
对佳期。
试周期。
看取干戈，
俎豆弄金龟。
彭祖春秋应八百，
孙似祖，
与年齐。
去年今日访庞公。
也匆匆。
去城中。
回首青山，
带雨汗颜同。
茅屋破来风转急，
愁杀我，
浣花翁。
今年一笑喜相逢。
海榴红。
照帘栊。
休把闲愁，
牵系废歌钟。
请看灰飞千里草，
金满坞，
总成空。
去年今日泻天瓢。
水滔滔。
断蓝桥。
阻我群仙，
鸾鹤赴蟠桃。
独有商羊偏喜雨，
跳且舞，
上山椒。
今年南极见丹霄。
射金蕉。
瑞光摇。
浇去胸中，
磊块尽＊＊。
莫厌琵琶弹旧曲，
长听取，
郁轮袍。
以上谢应芳作品《江城子》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="yrMmIsUib7.html">下一篇</a>
				</div>
				<div class="old">
						<a href="PSPLKsi8i5.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>