<!DOCTYPE html>
<html lang="zh-CN">
	<head>
<title>中华诗词网-清平乐四首</title>
<meta charset="utf-8" />
<meta name="keywords" content="清平乐四首 程文海 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>清平乐四首</h1>
			<div class="info"><span class="date">作者：程文海</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
潮来潮往。
百里遥相望。
喜见卯君初度＊，
好寄海南拄杖。
萧然四壁坡翁。
要求黄木，
无从。
受用一般苦味，
奉扬千载清风。
楚山清晓。
借问春多少。
松菊深深香缥缈。
萱朵兰芽交照。
丹霞洞口红泉。
从来惯醉飞仙。
不是称觞独后，
后天长似先天。
葱葱瑞色。
岑蔚亭前客。
一点花心藏太极。
总是春风消息。
去年今日西山。
哦诗赌酒忘还。
到底黄扉紫阁，
不如未老清闲。
新来酒户。
想胜看花处。
带得春行平壤路。
同笑同歌同住。
滦阳却近山家。
芒鞋夜夜丹霞。
流水落花归思，
苍烟白石生涯。
以上程文海作品《清平乐》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="se54oEUx3W.html">下一篇</a>
				</div>
				<div class="old">
						<a href="lv8KmVSZ8l.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>