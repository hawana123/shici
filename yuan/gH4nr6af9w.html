<!DOCTYPE html>
<html lang="zh-CN">
	<head>
<title>中华诗词网-水调歌头三首</title>
<meta charset="utf-8" />
<meta name="keywords" content="水调歌头三首 刘敏中 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>水调歌头三首</h1>
			<div class="info"><span class="date">作者：刘敏中</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
窥天以管，
认得几多星。
嗟扰扰。
矜完美，
校奇零。
蚁缘庭。
物化无穷已，
石生火，
火生壤，
壤生湿，
湿生木，
木生萍。
梦里高车驷马，
蘧然觉、瓮牖紫扃。
记达人有语，
痛饮读骚经。
非醉非醒，
妙难形。
曾经滟К，
夷险地，
人上＊，
比心宁。
更谁问，
桃李冶，
蕙兰馨。
水东亭。
一曲沧浪咏，
都分付，
野鸥听。
还渐喜，
乡社饮，
近高龄。
但愧霜台旧友，
平生念、铁石通灵。
办林间一笑，
酒＊滟风。
饭白刍青。
元鼎国器，
年八十二，
扁其堂曰三椿，
以兄弟三人皆寿而言也。
阎承旨序之甚详，
子文为般阳路知事来徵言，
书此词以遗之五福一日寿，
七十古来稀。
鲸川兄弟何事，
接武上期颐。
添是商颜四皓，
减即西周二老，
白鹤一行飞。
＊臂阋墙者，
何地望余辉。
世皆云，
家积善，
庆相随。
三椿堂上，
阴德几许只天知。
子弟联芳并秀，
戏彩称觞先后，
和气蔼春熙。
本大枝叶茂，
门户看巍巍。
朱门蔼麟凤，
画戟映貂蝉。
重侯累将家世，
更觉使君贤。
皎皎秋霜怀抱，
隐隐春风眉宇，
形出性中天。
袖手吏民喜，
曾未试薄鞭。
沸鸣弦，
歌五绔，
已三年。
年来历城城郭，
天也怪春偏。
会见九重丹诏，
收取一方霖雨，
勋业迫凌烟。
富贵与难老，
真作地行仙。
以上刘敏中作品《水调歌头》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="5UCoDs7jcK.html">下一篇</a>
				</div>
				<div class="old">
						<a href="VZheeKp4JQ.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>