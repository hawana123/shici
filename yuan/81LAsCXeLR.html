<!DOCTYPE html>
<html lang="zh-CN">
	<head>
<title>中华诗词网-点绛唇六首</title>
<meta charset="utf-8" />
<meta name="keywords" content="点绛唇六首 邵亨贞 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>点绛唇六首</h1>
			<div class="info"><span class="date">作者：邵亨贞</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
萼绿仙人，
孤山雪后相逢处。
旧时村路。
璨璨琅＊树。
玉出蓝田，
不受纤尘＊。
长怀古。
罗浮风度。
梦逐幺禽去。
荒草寒烟，
几年不到新安路。
旧时行处。
流水迷官渡。
万里风埃，
掇送流年度。
伤迟暮。
东驰西骛。
俯仰成今古。
极目平芜，
渚寒烟暝秋波远。
凫莺散乱。
黯黯天涯晚。
蟹壮莼香，
村瓮家家满。
频相见。
幽怀共展。
翦烛巴山馆。
两鬓秋风，
掩关坐听黄昏雨。
灯前自语。
世乱甘清苦。
蔓草愁烟，
荒却东陵圃。
归期阻。
荆榛满路。
投老知何处。
莫倚高楼，
太湖西畔青山近。
雁边云暝。
目力随天尽。
落日平芜，
点点余烽烬。
西风紧。
乱沙成阵。
故恼双蓬鬓。
扰扰行藏，
百年世事悲歌里。
欢娱有几。
不倦青＊敝。
昨夜东风，
暖透鸳鸯被。
春归未。
故园山水。
青眼何曾昧。
以上邵亨贞作品《点绛唇》共6首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="2hhc4yK3aA.html">下一篇</a>
				</div>
				<div class="old">
						<a href="5RBwCTV3wL.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>