<!DOCTYPE html>
<html lang="zh-CN">
	<head>
<title>中华诗词网-迎仙客四首</title>
<meta charset="utf-8" />
<meta name="keywords" content="迎仙客四首 王哲 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>迎仙客四首</h1>
			<div class="info"><span class="date">作者：王哲</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
五旬五，
过半百。
诸公把我频搜索。
眼如遮耳如闻，
口中齿豁，
颏上髭须白。
外容苍，
内容黑，
金花地上真粟麦。
秆儿钐，
穗儿摘。
三车搬过，
便是迎仙客。
这害风，
心已破。
咄了是非常持课。
也无灾，
亦无祸。
不求不觅，
不肯做墨大。
大仙唱，
真人和。
全真堂里无烟火。
无忧子，
共三个。
顿觉清凉，
自在逍遥坐。
这曲破，
先入破。
迎仙客处休言破。
勘得破，
识得破。
看看把我，
肚皮都憋破。
会做么，
是恁么。
奈何子午贪眠么。
说甚么，
道甚么。
自家暗里，
独自行持么。
做修持，
须搜索。
真清真静真心获。
这边青，
那边白。
一头乌色，
上面殷红赫。
共同居，
琉璃宅。
琼苞琼蕊琼花折。
玉童歌，
金童拍。
皇天选中，
山正是仙客。
以上王哲作品《迎仙客》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="kdd88k22EP.html">下一篇</a>
				</div>
				<div class="old">
						<a href="4bIQseqNpM.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>