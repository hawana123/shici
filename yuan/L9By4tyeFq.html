<!DOCTYPE html>
<html lang="zh-CN">
	<head>
<title>中华诗词网-太常引四首</title>
<meta charset="utf-8" />
<meta name="keywords" content="太常引四首 许有孚 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>太常引四首</h1>
			<div class="info"><span class="date">作者：许有孚</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
靓妆仙子谢纤浓。
独立水云红。
绰约画阑东。
似姑射、冰肌雪容。
翠盘承月，
玉杯擎露，
粲粲蕊珠宫。
真赏有邻翁。
画添入、霓裳曲中。
绿衣持节拥亭亭。
玉立万娉娉。
一见寸心倾。
任诗画、无声有声。
新篁摇葆，
苍梧张盖，
山色入帘青。
云淡午风轻。
看树影、西窗又横。
藕花无数半开时。
池上客来稀。
杖屦独徘徊。
忽翠盖、因风尽欹。
天工妆景，
水神输供，
陶写费新诗。
身外杳难期。
笑士价、才堪五皮。
水文湘簟织霜筠。
座客句清新。
何物是红尘。
更着个、渔舟写真。
赵公琴鹤，
谢家丝竹，
漉酒又陶巾。
不独太平民。
好凤阁、鸾坡旧人。
以上许有孚作品《太常引》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="sv3SxUCYyc.html">下一篇</a>
				</div>
				<div class="old">
						<a href="Lly3HaC12T.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>