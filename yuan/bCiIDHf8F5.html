<!DOCTYPE html>
<html lang="zh-CN">
	<head>
<title>中华诗词网-行香子三首</title>
<meta charset="utf-8" />
<meta name="keywords" content="行香子三首 赵元 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>行香子三首</h1>
			<div class="info"><span class="date">作者：赵元</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
镜里流年。
绿变华颠。
谢西山、青眼依然。
人生安用，
利锁名缠。
似燕营巢，
蜂课蜜，
蚁争膻。
词苑群仙。
场屋诸贤。
看文章、大笑如椽。
闲人书册，
且枕头眠。
有洗心经，
传灯录，
坐忘篇。
潦倒无闻。
坐惯家贫。
眼昏花，
心口犹存。
人皆笑我，
我尽教人。
┾醉吟风，
闲钓月，
困眠云。
邂逅交亲。
语款情真。
且相丛、莫浪辛勤。
西山归隐，
不用移文。
看菊成丛，
松结子，
竹生孙。
山拥垣墙。
水满溪塘。
几人家、篱落斜阳。
又还夏也，
一霎人忙。
正稻分畦，
蚕卸簇，
麦登场。
老子徜徉。
闲日偏长。
鬓、只管寻凉。
绿阴何处，
旋旋移床。
有道边槐，
门外柳，
舍南桑。
以上赵元作品《行香子》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Pz2BDLiTqI.html">下一篇</a>
				</div>
				<div class="old">
						<a href="esOejyUp3x.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>