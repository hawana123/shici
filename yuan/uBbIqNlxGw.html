<!DOCTYPE html>
<html lang="zh-CN">
	<head>
<title>中华诗词网-垂杨</title>
<meta charset="utf-8" />
<meta name="keywords" content="垂杨 白朴 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>垂杨</h1>
			<div class="info"><span class="date">作者：白朴</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
撰词一咏梅，
以玉耳坠金环歌之，
一送春，
以垂扬歌之，
词成，
惠以罗绮四端。
夫人大名府人，
能道古今，
雅好客。
自言幼时，
有老尼，
年几八十，
尝教以旧曲垂扬，
音调至今了然，
事与东坡补洞仙歌词相类。
中统建元，
寿春榷场中，
得南方词编，
有垂扬三首，
其一乃向所传者，
然后知夫人真承平家世之旧也。
关山杜宇。
甚年年唤得，
韶光归去。
怕上高城望远，
烟水迷南浦。
卖花声动天街晓，
总吹人、东风庭户。
正纱窗、浓睡觉来，
惊翠蛾愁聚。
一夜狂风横雨。
恨西园、媚景匆匆难驻。
试把芳菲点检，
莺燕浑无语。
玉纤空折梨花捻，
对寒食、厌厌心绪。
问东君，
落花谁是主。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="JIevLilWrJ.html">下一篇</a>
				</div>
				<div class="old">
						<a href="sjGwNKW2em.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>