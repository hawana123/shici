<!DOCTYPE html>
<html lang="zh-CN">
	<head>
<title>中华诗词网-恣逍遥三首</title>
<meta charset="utf-8" />
<meta name="keywords" content="恣逍遥三首 姬翼 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>恣逍遥三首</h1>
			<div class="info"><span class="date">作者：姬翼</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
图名图利，
争人竞我。
开眼后、一场＊＊。
谁高谁下，
谁强谁弱。
阎老子、一般笼里。
事事俱休，
般般打破。
无拘管、住行坐卧。
风前月下，
水边岩左。
且由俺、快活则个。
野服黄冠，
芒鞋梨杖。
无拘系、水云来往。
行歌立舞，
玄谈清唱。
也不论、王侯高尚。
性月圆明，
神珠晃朗。
周沙界、响无遮障。
逍遥自在，
优游偃仰。
人间事、任他劳攘。
昨日婴孩，
今朝老大。
百年间、电光石火。
筋联骨肉，
皮毛缠里。
酩子里、认来是我。
竞气忘形，
贪财引祸。
到头待、做个什么。
回头认取，
本来真个。
这疑团、一时打破。
以上姬翼作品《恣逍遥》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Twsx2xmxft.html">下一篇</a>
				</div>
				<div class="old">
						<a href="zstfStU6tf.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>