<!DOCTYPE html>
<html lang="zh-CN">
	<head>
<title>中华诗词网-菩萨蛮四首</title>
<meta charset="utf-8" />
<meta name="keywords" content="菩萨蛮四首 宋＊ 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>菩萨蛮四首</h1>
			<div class="info"><span class="date">作者：宋＊</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
北芒古冢纷无数。
崔嵬罗列成山阜。
何处断碑横。
无人知姓名。
今坟如蚁垤。
回首成磨灭。
今古两堪哀。
停骖酹绿苔。
两歧流水清如酒。
草根风蹙冰皮皱。
雪净太行青。
联镳看画屏。
按行多雅志。
解起澄清志。
回首五云天。
东华尘似烟。
西风落日丹阳道。
竹冈松阪相环抱。
何处最多情。
练湖秋水明。
驿城那惮远。
佳句初开卷。
寒雁任相呼。
羁愁一点无。
紫髯如戟霜台掾。
风生彩笔来行县，
邂逅海天涯。
盍簪能几时。
柳梢春尚冷。
无物堪持赠。
为谢幕中莲。
殷勤寄短篇。
以上宋＊作品《菩萨蛮》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="0Iw0Dc0NLd.html">下一篇</a>
				</div>
				<div class="old">
						<a href="twEqEe61dz.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>