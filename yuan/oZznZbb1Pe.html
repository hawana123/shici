<!DOCTYPE html>
<html lang="zh-CN">
	<head>
<title>中华诗词网-太常引一五首</title>
<meta charset="utf-8" />
<meta name="keywords" content="太常引一五首 许有壬 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>太常引一五首</h1>
			<div class="info"><span class="date">作者：许有壬</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
道宫城市胜林塘。
松竹满、芰荷香。
煮酒出丹房。
记相见、匆匆一觞。
云萍飘忽，
仙凡悬绝，
翻手又殊乡。
何日漱余芳。
看华发、诗人许棠。
二松如盖偃中庭。
向朱夏、作秋声。
摇影动疏棂。
掩映得、苔痕转青。
西清博士，
西台御史，
相对又双清。
咫尺到蓬瀛。
休认作、蓝田县丞。
圭塘种藕已多时。
贴水晓星稀。
生意一朝回。
便万柄、红酣绿＊。
连宵骤雨，
透空繁响，
清绝不容诗。
对境写襟期。
要无愧、鸱夷子皮。
荷盘蕉扇久无声。
笑祈祷、果难凭。
倚槛看云停。
问谁把、天瓢遽倾。
玄功不宰、太平有象，
磊块一时平。
老我问阴晴。
笑尚为、苍生有情。
今年花发事务方股，
欲寻旧盟，
跬步牵絷，
堂西漱芳亭  方池种芙蕖，
连岁约观，
而皆不果。
六月初日，
祷雨一过，
则红衣落尽，
翠房森矗矣。
口漱芳亭下小方塘。
清散水芝香。
回首翠成房。
忍不待、佳人奉觞。
紫垣朝暮，
红尘车骑，
遮断白云乡。
老我重寻芳。
又浑似、今年海棠。
进为卿相退为仙。
叹今古少能全。
抛却祖生鞭。
且占取、烟霞洞天。
遥峰罨画，
清流漱玉，
故里好山川。
黄菊正鲜妍。
便沽酒、休论几千。
年来诗笔尚能神。
但无柰、旧时贫。
天地一闲身。
且不在、青云后尘。
壶秋眸子，
野人心事，
相对好敷陈。
山酒正清醇。
要茅屋、朝朝是春。
忍寒搜句意何如。
正因我、腹焦枯。
茶灶火慵嘘。
高阳侣、元非姓卢。
佳章联叠，
新醅寥落，
飞梦绕兵厨。
新酿取来无。
要亲与、梅花饯途。
诗成春草梦池塘。
相忆托玄香。
常记饮仙房。
笑一举、曾蒙十觞。
百年行止，
几番离合，
吾老且吾乡。
聊与领群芳。
渐开到、江头野棠。
四堤杨柳接松筠。
香破水芝新。
罗袜不生尘。
笑画里、凌波未真。
红云飘缈，
清风萧飒，
半醉岸鸟巾。
不是葛天民。
也做得、江湖散人。
小斋潇洒颇宜贫。
清有竹、静无尘。
俗子不敲门。
只风月、烟霞是邻。
古瓶清雅，
寒梅疏瘦，
昨雨忽纷纷。
尚有一枝春。
快报与、南厅主人。
胭脂山下老农家。
看雪树、翠交加。
香透小窗纱。
是昨夜、幽兰放花。
引泉浇树，
破苔移菊，
更种故侯瓜。
一笑有生涯。
但休叹、清霜鬓华。
幽人早起赴池亭。
看初日、照娉婷。
风盖露珠倾。
又胜似、前时雨声。
水沉乡里，
锦云深处，
双桧插天青。
一叶钓舟轻。
似野渡、无人自横。
云舒霞卷妆浓。
倒影水天红。
池转小台东。
又一种、娟娟玉容。
仙肌绰约，
奇芳清远，
浮动不晶宫。
一笑对衰翁。
好同赴、庐山社中。
云消春气恰和柔。
先到柳梢头。
数日不登楼。
笑青眼、窥人尚羞。
清明近也，
老夫耄矣，
其忍负吹游。
飞絮便生愁。
尽都变、浮萍去休。
以上许有壬作品《太常引》共15首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="F6ZdHNYuvA.html">下一篇</a>
				</div>
				<div class="old">
						<a href="6cEfyMzC3g.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>