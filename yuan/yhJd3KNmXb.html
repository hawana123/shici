<!DOCTYPE html>
<html lang="zh-CN">
	<head>
<title>中华诗词网-桃源忆故人二○首</title>
<meta charset="utf-8" />
<meta name="keywords" content="桃源忆故人二○首 马钰 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>桃源忆故人二○首</h1>
			<div class="info"><span class="date">作者：马钰</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
道家攀送呈玄趣。
膝上自然琴抚。
声透九霄妙处。
引下青鸾舞。
流霞满酌休辞诉。
九节灵枝携去。
相助亘初行步。
直上蓬莱路。
风仙同我蓬莱宴。
□玩蓬莱清浅。
海市蓬莱出现。
虎啸蓬莱苑。
龙吟蟠绕蓬莱殿。
鹤驭蓬莱凤辇。
丹显蓬莱九转。
堪应蓬莱选。
夫妇听裁断。
好生舍┾。
男儿休管。
俄然断恩爱无萦绊。
渐令火锻。
明明光灿。
山侗唤。
父兄未老先亡过。
已后不须发课。
决定轮排到我。
生死如何躲。
悟来便做＊＊麽。
一任人猜心破。
认正个中些个。
有分携云朵。
今朝传出些修炼。
外把万缘锻炼。
炼过更宜重炼。
识破何劳炼。
才方向里闲烹炼。
六贼三尸频炼。
镜灭心忘丹炼。
得得成真炼。
孔翁四个亲兄弟。
小者二人倾逝。
已后不须卜筮。
想着先垂泪。
死生生死如何避。
早把家缘猛弃。
物外行功积累。
得得成仙位。
昆仑山迎蓬莱廓。
连接蓬莱云脚。
异景蓬莱辉霍。
霞变蓬莱鹤。
金风吹转蓬莱阁。
自有蓬莱丹药。
仙子蓬莱真乐。
不负蓬莱约。
李公知观听予劝。
只恁未为长便。
悟取水云清浅。
玄妙心通显。
木人手段非凡箭。
便把三乘救援。
射透个中宫殿。
得见如来面。
马风得遇修仙举。
不羡人间富贵。
筑个环墙居住。
且避风霜雨。
灵光昼夜常修补。
异日功成归去。
得住蓬莱洞府。
侍奉吾师父。
马风曩日肥家子。
缘甚黜妻屏子。
便做飘蓬贫子。
因遇重阳子。
从斯道号丹阳子。
尘事并无些子。
悟彻男儿产子。
决定成仙子。
岐阳镇上丹霞观。
主张公手段。
段丹田照管。
顾常明灿。
然内景真堪看。
透性无紊乱。
道祝贤遐算。
得神仙伴。
前程合有修仙分。
竞利争名吃顿。
遏意逆情愁闷。
逼得回头紧。
算来贪甚浮华境。
不若完全性命。
直认无为清净。
管取成仙准。
前程合有修仙契。
分外难求名利。
所措莫能如意。
激出修行志。
算来生死无人替。
肯把自身家累。
要占十洲仙位。
清净功夫累。
谭凤刘郝云霞友。
自在逍遥闲走。
兴尽好归陕右。
共话无中有。
常清常净常无漏。
便觉虎龙交媾。
个内不神神秀。
得饮长生酒。
桃源遁客专来到。
问我些儿玄妙。
说破坎离颠倒。
水火同炉灶。
虎龙蟠绕成丹宝。
五色祥云开导。
引出胎仙不耄。
得住蓬莱岛。
桃源忆故人归去。
别后常怀无绪。
未审官游何处。
忘了当初遇。
我今物外修行做。
但愿他家开悟。
猛弃荣华贵富。
共结云霞侣。
五台月老通三要。
便把三彭除剿。
运用三车皎皎。
般载三乘妙。
龙华三会心明晓。
顿觉三光并照。
个内三坛设醮。
自己三清了。
闲思今古回头底。
是非功成名遂。
往往事无如意。
猛悟寻归计。
超然拂袖无家累。
物外行功积累。
博得圣贤欢喜。
蓬岛安排你。
修行先把家缘舍。
莫顺人情谈话。
慎勿攀高忽下。
休著纤毫假。
心猿意马无令耍。
真净真清幽雅。
神气和调惺洒。
功满丹无价。
鸳鸯未老头先白。
有甚因缘难测。
说破自然会得。
盖为贪迷色。
人还省悟溪山蓦。
物外专修道德。
清净神仙法则。
得住蓬莱宅。
以上马钰作品《桃源忆故人》共20首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="TNltJvHlyN.html">下一篇</a>
				</div>
				<div class="old">
						<a href="hgE8IfU1zQ.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>