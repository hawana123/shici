<!DOCTYPE html>
<html lang="zh-CN">
	<head>
<title>中华诗词网-蓬莱客二○首</title>
<meta charset="utf-8" />
<meta name="keywords" content="蓬莱客二○首 马钰 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>蓬莱客二○首</h1>
			<div class="info"><span class="date">作者：马钰</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
庵师急。
庵师和尚迎仙客。
迎仙客。
香烟缭绕，
把予眸隔。
如麻观者难筹测。
良缘共结功无溺。
功无溺。
龙华三会，
熙熙消息。
熬煎急。
熬煎煎逼熬煎客。
熬煎客。
妻男魔障，
妙玄墙隔。
遇予便把清凉测。
清凉路上难缘溺。
难缘溺。
气通和气，
息调传息。
当周急。
惯曾为侣偏怜客。
偏怜客。
成人之美，
自无障隔。
遇予好把精微测。
拯危救苦扶持溺。
扶持溺。
自然通道，
气神和息。
都同急。
务场无本为愁客。
为愁客。
祷他官长，
免教亏隔。
遇予咒酒忘忧测。
能医百病如扶溺。
如扶溺。
更宜规措，
自然增息。
还乡急。
关西牒发山东客。
山东客。
三千馀里，
关山遥隔。
当时枉把予闲测。
而今且恁身如溺。
身如溺。
他年重话，
修仙真息。
离沙漠  。
顿忘宁海军中阁。
军中阁。
我无回顾，
志清天廓。
虚无撮住堪丸药。
虎龙哮吼从教恶。
从教恶。
劝人修道，
救人崖落。
离西漠。
重阳来访蓬莱阁。
蓬莱阁。
祥光浮动，
果然侵廓。
阐扬教典胜施药。
道尊自是师严恶。
师严恶。
僻人归正，
要超碧落。
灵烟漠。
红光紫雾成楼阁。
成楼阁。
鸾飞凤舞，
往来琼廓。
神仙队仗迎丹药。
虚无造化龙生恶。
龙生恶。
蓬莱三岛，
横铺碧落。
魔急。
魔怎乱修仙客。
修仙客。
谈玄妙，
男远隔。
求寸禄人休测。
乡无漏难漂溺。
仪运转，
行真息。
人人急。
人人海上为船客。
为船客。
业缘常做，
福缘长隔。
遇予劝化深宜测。
焚烧船纲难功溺。
难功溺。
福缘善庆，
业缘除息。
儒家急。
儒家不悟行尸客。
行尸客。
钻研活路，
无遮无隔。
令人泛海夸强测。
岂思风浪扁舟溺。
扁舟溺。
此般宁忍，
劝君休息。
谭公急。
急迎物外逍遥客。
逍遥客。
专来缘化，
幸无阻隔。
焚烧船纲无心测。
四方称誉难名溺。
难名溺。
诸馀守旧，
转增利息。
投玄急。
投玄做个聪明客。
聪明客。
静清心月，
不教云隔。
死生生死无人测。
效予入道能超溺。
能超溺。
虎蟠龙绕，
性停命息。
无烟漠。
集仙观里飞仙阁。
飞仙阁。
巍巍高耸，
半侵云廓。
尹真法体方圆药。
人还心敬消诸恶。
消诸恶。
本来灵物，
免教流落。
行法急。
斩妖断祟书符客。
书符客。
振威叱喝，
有伤和隔。
遇予好把修行测。
修竹自是无仙溺。
无仙溺。
盖因修炼，
念忘心息。
行法急。
留心行法奔波客。
奔波客。
外行救治，
内忘通隔。
木金三间当搜测。
居於物外能趋溺。
能趋溺。
气和神畅，
子安母息。
休急急。
儒家本是蓬瀛客。
蓬瀛客。
谪居尘世，
香花相隔。
数船网罟焚无测。
度仙桥上难沈溺。
难沈溺。
济人道路，
往来宁息。
修仙急。
超然一志非常客。
非常客。
值魔遭难，
荡关冲隔。
精微妙处心头测。
转增开悟难迷溺。
难迷溺。
鹑居＊食，
念忘情息。
于郎急。
留心长在船头客。
船头客。
杀鱼虾命，
罪根非隔。
把予言语休胡测。
速烧船纲冤魂溺。
冤魂溺。
要全灵物，
踵间通息。
猿急。
猿不动真吾客。
真吾客。
传灵榭，
金间隔。
真修炼非凡测。
珠光莹难尘溺。
难尘溺。
生灵焰，
消烟息。
以上马钰作品《蓬莱客》共20首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="f7ww1hiZKx.html">下一篇</a>
				</div>
				<div class="old">
						<a href="vbo2ylJa0T.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>