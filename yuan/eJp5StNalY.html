<!DOCTYPE html>
<html lang="zh-CN">
	<head>
<title>中华诗词网-梧桐树一二首</title>
<meta charset="utf-8" />
<meta name="keywords" content="梧桐树一二首 牧常晁 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>梧桐树一二首</h1>
			<div class="info"><span class="date">作者：牧常晁</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
参玄人，
听付嘱。
百岁光阴如迅速。
转眼花开落。
大事因缘如未熟。
急须猛省开心目。
莫被邪师惑。
道无他，
心为主。
执象拘文徒自苦。
记取圣贤语。
丹经譬喻千万句。
止是阴阳两个字。
要识根元处。
得人身，
元自错。
莫信愚痴常造恶。
积善□□乐。
为人幸是生中国。
闻早回头参玄学。
休被尘劳缚。
汞既心，
铅即气。
汞铅结就丹根蒂。
产在西南地。
坎离龙虎总由伊。
性命阴阳只这是。
劝君早留意。
谩腾腾，
无造作。
任意逍遥随饮啄。
真个清平乐。
喉手幸无名利索。
万里孤云并野鹤。
这般谁知觉。
世间人，
须觉悟。
难得人身休辜负。
莫把时虚度。
不离方寸蓬莱岛。
多少时人行不到。
劝君早觅长生路。
守真元，
专一＊。
婴儿养就吾身里。
十月胎圆备。
万般譬喻总皆非。
大底由他心意地。
外觅徒劳耳。
学道人，
知端的。
要须认取元初一。
休外寻觅。
初因一＊成形质。
配合阴阳生万物。
此身实自玄元出。
学无为，
离尘俗。
结草为庵山水绿。
散诞无拘束。
南山看过牛如玉。
人牛且喜俱相熟。
脱下蓑衣吹一曲。
早修竹，
听劝谕。
绿鬓朱颜易变故。
光景流如注。
妻儿金宝暂相遇。
到了何曾将得去。
不用萦怀虑。
这丹头，
牢结媾。
念头动处灵丹走。
固济要无漏。
绵绵一＊三关透。
拨转天轮行火候。
金鼎蟾光透。
这金丹，
无二道。
方寸不离真水火，
既未相颠倒。
个中运用不辞劳。
海底天心呼吸到。
现出长生宝。
以上牧常晁作品《梧桐树》共12首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Kx4QLIQMhr.html">下一篇</a>
				</div>
				<div class="old">
						<a href="A9Sw6DiGWs.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>