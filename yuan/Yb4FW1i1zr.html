<!DOCTYPE html>
<html lang="zh-CN">
	<head>
<title>中华诗词网-清平乐四首</title>
<meta charset="utf-8" />
<meta name="keywords" content="清平乐四首 刘秉忠 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>清平乐四首</h1>
			<div class="info"><span class="date">作者：刘秉忠</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
彩云盘结。
何处歌声噎。
歌罢彩云归绛阙。
掉下阶前明月。
月华千古分明。
照人一似无情。
不道天涯离客，
梦回愁对三更。
夜来霜重。
帘外寒风劲。
横笛楼头才一弄。
惊破绿窗幽梦。
起来情绪如何。
开门月色犹多。
照我如常如画，
更谁能似娥。
渔舟横渡。
云淡西山暮。
岸草汀花谁作主。
狼籍一江秋雨。
随身箬笠蓑衣。
斜风细雨休归。
自任飞来飞去，
伴他鸥鹭忘机。
月明风劲。
花弄窗间影。
一夜玉壶秋水冷。
梧叶乍凋金井。
世间日月如梭。
人生会少离多。
篱畔黄花开尽，
相逢不醉如何。
以上刘秉忠作品《清平乐》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="w8AWEokFB0.html">下一篇</a>
				</div>
				<div class="old">
						<a href="nSDID9Ghcu.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>