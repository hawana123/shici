<!DOCTYPE html>
<html lang="zh-CN">
	<head>
<title>中华诗词网-清平乐四首</title>
<meta charset="utf-8" />
<meta name="keywords" content="清平乐四首 卢挚 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>清平乐四首</h1>
			<div class="info"><span class="date">作者：卢挚</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
海棠痴绝。
忙甚都开彻。
不是芜菁花上蝶。
谁为清明作节。
溪山今日无尘。
绣衣却待禁春。
莫遣鸣＊多事，
老夫也是游人。
年时寒食。
直到清明日。
草草杯盘聊自适。
不管家徒四壁。
今年寒食无家。
东风恨满天涯。
早是海棠睡去，
莫教醉了梨花。
元贞更号。
日月开黄道。
试看韶华何处好。
击坏康衢父老。
相将竹马儿童。
崧高万岁声中。
洛浦海花香里，
人间第一春风。
朱弦三叹。
宝瑟凝尘满。
更奈芙蓉秋思晚。
湘浦离歌欲断。
往年尊俎风流。
忆君送客江楼。
此日江缕送客，
忘怀赖有沙鸥。
以上卢挚作品《清平乐》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="xOHni34T9h.html">下一篇</a>
				</div>
				<div class="old">
						<a href="wXGwmaAF45.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>