<!DOCTYPE html>
<html lang="zh-CN">
	<head>
<title>中华诗词网-杨柳枝七首</title>
<meta charset="utf-8" />
<meta name="keywords" content="杨柳枝七首 侯善渊 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>杨柳枝七首</h1>
			<div class="info"><span class="date">作者：侯善渊</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
＊岁飘蓬住远山。
水云闲。
须知千载厌人间。
欲回还。
换骨脱胎归旧路，
返童颜。
步虚升入古仙坛。
泛云鸾。
宝性完容上下冲。
内推穷。
氤氲三色射瑶宫。
焰飞空。
洞济玉阳澄宝瑞，
自和同。
谷神翔翥混元中。
玩仙风。
顿识圆明象易冲。
妙无穷。
祥烟飞入玉清宫。
月临空。
物性自然纯古道，
与谁同。
杨柳枝插宝瓶中。
好家风。
鹤性＊＊望远攀。
过潼关。
秋深雨霁乍衣单。
水云寒。
争忍昔年名利染，
早回还。
夕阳村落杏＊间。
望家山。
内阐规函致本宗。
道相通。
寂寥常在混元宫。
悟真空。
上下观之无一物，
与谁同。
逍遥独坐月明中。
伴清风。
孰见西明画锦妆。
景非常。
烟波柳岸映斜阳。
水云乡。
咫尺家山人不到，
好风光。
步虚升入碧云房。
洞天长。
偃息团＊玩宝窥。
目无疵。
涤除玄览似婴儿。
正容仪。
欲问今宵何处也。
赴仙期。
满船空载月明归。
上瑶池。
以上侯善渊作品《杨柳枝》共7首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="3HVudcnOqx.html">下一篇</a>
				</div>
				<div class="old">
						<a href="rIKiJecHCs.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>