<!DOCTYPE html>
<html lang="zh-CN">
	<head>
<title>中华诗词网-长思仙九首</title>
<meta charset="utf-8" />
<meta name="keywords" content="长思仙九首 谭处端 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>长思仙九首</h1>
			<div class="info"><span class="date">作者：谭处端</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
朝思仙。
暮思仙。
思忆真师四五年。
惟愁功未圆。
功须圆。
行须圆。
功行双全作大仙。
携云归洞天。
道人心。
处无心。
自在逍遥清净心。
闲闲云水心。
利名心。
纵贪心。
日夜煎熬劳役心。
何时休歇心。
得还无。
合虚无。
湛湛澄澄有若无。
元初无更无。
理清虚。
证空虚。
一点灵源实若虚。
光明彻太虚。
得玄玄。
悟三三。
火灭烟消风害谭。
昏昏保玉男。
趣闲闲。
认憨憨。
一性浑如月正南。
澄澄现碧潭。
好颜容。
似花红。
莫待馨香逐晚风。
临头始悟空。
妙搜穷。
脱凡笼。
猛烈灰心出世雄。
功成三岛峰。
金要多。
银要多。
奴马田园苦要多。
临行孽更多。
贫如何。
富如何。
万事无心只恁何。
将来奈我何。
外奔驰。
痛鞭持。
习性调和路不迷。
清溪香草肥。
芒儿归。
牛儿随。
明月高空照古堤。
人牛不见时。
修行心。
包容心。
一怎清虚冷淡心。
闲闲无用心。
灭嗔心。
去贪心。
寂寞清贫合圣心。
无生现本心。
遇风仙。
接幽诠。
云水飘蓬镇日闲。
灵明现本元。
结真铅。
溉清泉。
须信壶中别有天。
逍遥得坦然。
以上谭处端作品《长思仙》共9首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="6hwC8c8GxD.html">下一篇</a>
				</div>
				<div class="old">
						<a href="VxKT5teCGz.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>