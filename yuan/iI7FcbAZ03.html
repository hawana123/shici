<!DOCTYPE html>
<html lang="zh-CN">
	<head>
<title>中华诗词网-益寿美金花三九首</title>
<meta charset="utf-8" />
<meta name="keywords" content="益寿美金花三九首 侯善渊 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>益寿美金花三九首</h1>
			<div class="info"><span class="date">作者：侯善渊</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
擘开鬼窟。
杳杳冥冥精恍惚。
满目华阳。
＊耀灵珠映日光。
至真无物。
宝灿精＊明返复。
致死不忘。
星＊丹霄得久长。
澄神独坐。
进锐纷纭尝自挫。
外户长扃。
内库劳封守宝瓶。
玄光飞过。
撞透虚空心鼎破。
金碧丹瑛。
满目灵芝＊象清。
除贪绝爱。
性静心清明宝界。
宝界华阳。
换质琅然雪隐霜。
虚白晃耀。
轩外澄神凭自照。
照破昏衢。
显出圆通五彩珠。
丹田固蒂。
旋引灵泉频溉济。
渐长黄芽。
风撼孤根一径斜。
美金花发。
艳放清香初破甲。
煎插银瓶。
兼炷龙涎献上清。
返观三景。
增得灵砂盈满鼎。
光耀华婴。
点化琅宇宙清。
江天夜月。
宝桂玲珑澄皎洁。
惟我亲栽。
有似琼花火里开。
瞽之善听。
一＊清聪通惠性。
聋者能惺。
两点精神入宝瓶。
返邪归正。
有似高空悬玉镜。
鉴照分明。
始信金丹一日成。
固穷妙理。
静室精思明彻底。
形释心凝。
光鉴寥空＊象清。
法身轻丽。
皓皓灵阳随风去。
历御中元。
精郁临空混帝先。
忽然省悟。
儿女妻奴全不顾。
万事都忘。
一性恬然道自常。
天霓清福。
契道登真明上德。
微宴心光。
丹碧瑛华益寿长。
回头省悟。
识破浮生如一梦。
弃物搜真。
忘想忘形出六尘。
天清地静。
上下冲虚光日莹。
宝灿元神。
游奕黄都紫府春。
回头问己。
返照蓬壶明彻底。
一颗玄珠。
上下周流出六虚。
混成天癸。
象适圆通明＊＊。
内外无拘。
游奕天中不卷舒。
回头问己。
认取无生真妙理。
内阐灵光。
升入蟾宫点桂霜。
混成天癸。
窈窕流霞融彻底。
洞济冥阳。
仙子功标北帝乡。
混元一＊。
生地生天虚满济。
宝洁玲珑。
落桂金乌碧海沉。
颐精固蒂。
眩集神珠随风去。
月照波心。
天目晶通水产金。
寂虚湛湛。
道大圆明如宝鉴＊。
清夜霜天。
物洁星稀海桂圆。
幽栖静悄。
独坐陵溪风浩渺。
水碧澄烟。
心适清聪物外仙。
景风初现。
宝适祥云乘九变。
始信清然。
游奕南陵泻素圆。
冥灵才见。
又早新春通一线。
象外游仙。
看尽瑶池五色莲。
净无瑕翳。
握固存神颐浩＊。
润谷玄霜。
养就神砂满鼎香。
清如赫日。
瑞＊凝空盈满室。
混一先天。
易御星仪达妙玄。
琳宫谪降。
一点胎光如玉样。
德化风规。
神秀精华貌转徽。
亲风相若。
自适清虚堪倚托。
仙仗齐临。
宵夜清歌叫玉音。
灵元恢鄂。
满目风光虚倚托。
落落无涯。
飘入瑶宫散宝华。
通玄慧口。
面启南轩观北斗。
宝洁凝然。
一粒明珠滚上天。
灵源虚静。
物换流阳如宝镜。
满目清光。
寂寞无为用在常。
本乎一性。
返照真空终复始。
性命俱全。
炼就阳神得自然。
默然内守。
混里倾阳无中有。
有里何如。
独体圆通照海珠。
神清气秀。
游奕丹天明如昼。
上下无拘。
密布灵华满太虚。
内观北斗。
斡转天关通慧口。
阴里生阳。
烹炼三魂七魄亡。
玉炉功毕。
宝鼎金丹明沥沥。
晃耀灵砂。
日灿晴空落翠霞。
凝空寂湛。
眩集神风明自鉴。
洞达遥天。
一性寥寥点桂圆。
地入净悄。
湛静冷波风浩渺。
宝炷轻烟。
烟彻丹霄降瑞仙。
潜龙初九。
九五飞龙群无首。
大哉乾元。
物物亨纯得自然。
性相以近。
道显诸仁藏诸用。
精粹含光。
神易穷通没定方。
亲传妙诀。
法眼清眸超亿劫。
似月临溪。
飘落琼花满太微。
冷然莹彻。
瑞彩祥光冰玉洁。
焕若星仪。
虽有真容出绣帏。
清虚妙理。
湛湛圆明融彻底。
海净天空。
空里明知有圣功。
心珠涌跃。
＊迸流霞光＊烁。
凤炽金乌。
飞过新罗上玉都。
人生幻化。
咫尺无常全不怕。
莫望来生。
据算来生甚处行。
前程路恶。
剑戟臻＊难进脚。
劝汝回头。
随我逍遥物外游。
三关锁闭。
沐浴琅膏容可济。
养就灵砂。
晴灿玲珑益宝霞。
玄英幽邃。
金阙寥阳澄秀瑞。
两个青童。
捧出玄珠入绛宫。
身居火院。
儿女妻奴由贪恋。
惺悟痴除。
鼓腹歌吟乐有馀。
逍遥甚处。
回首家山堪归去。
豁落壶天。
月湛澄江宝桂圆。
适来相见。
唬我魂飞心胆颤。
休觅休寻。
相遇相逢没善心。
告伊休拜。
恐怕贫儿思旧债。
各自回头。
稍有违心作马牛。
忘形遗照。
无垢清虚真至妙。
物外霞辉。
天岸波澄混太微。
列开丹窍。
悟入重玄明总要。
出化星仪。
风御灵飙易象嬉。
无荣无辱。
内守真元常自足。
外应无居。
上下周流出六虚。
昆岗玄玉。
擅假阳光盈满国。
混一凝珠。
宝洁灵华五彩舒。
无为清净。
不动不摇颐性命。
一派寒光。
遍照蓬壶入大方。
无穷无测。
或去或来如过客。
道自通灵。
目送归魂入杳冥。
无言无说。
信任随缘消旧业。
物我俱忘。
晦迹韬光德自长。
幻根寂灭。
觉照圆通忘标月。
直向当阳。
一颗心珠混日光。
无知野叟。
信意颠狂胡乱走。
大道平夷。
＊径便心逐景迷。
因观慧口。
渺邈精阳无中有。
昼梦华胥。
莹魄童儿天奕飞。
玄瑛精粹。
宝洁灵华风秀瑞。
混内相凝。
星郁祥光满室明。
纯阳仙质。
貌丽清华乘凤翼。
栗御霞轻

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="bRzcVBn1mJ.html">下一篇</a>
				</div>
				<div class="old">
						<a href="AauetVpiwR.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>