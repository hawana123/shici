<!DOCTYPE html>
<html lang="zh-CN">
	<head>
<title>中华诗词网-粉蝶儿三首</title>
<meta charset="utf-8" />
<meta name="keywords" content="粉蝶儿三首 姬翼 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>粉蝶儿三首</h1>
			<div class="info"><span class="date">作者：姬翼</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
薄利浮名，
抵死向前忙干。
更光阴、暗中催断。
傀儡棚，
详＊弄，
般成公案。
下场时，
尽卢都、不堪重看。
风递晨钟，
惊觉梦中青眼。
觉从前、尽成虚幻。
火坑中，
安稳地，
自由人拣。
早归来，
莫只待、日沉天晚。
嚼蜡尘情，
谁知淡然无味。
贩何楼、一场儿戏。
看成空，
浑不懂，
梦中身世。
谩横陈，
使机关、到头何济。
省后俱休，
寻个久长之计。
便收心、破除人伪。
远樊笼，
捐俗物，
洞天嘉致。
结云庵，
对西山、万峰凝翠。
绿鬓朱颜，
那禁两轮乌兔。
被恩枷、爱绳缠住。
重如山，
深似海，
浑身担负。
转头看，
只赢得、一丘闲土。
些子时光，
白乾自招忧苦。
早抽身、快寻出路。
水云乡，
闲笑傲，
开怀行步。
有玄珠，
待归来、向伊分付。
以上姬翼作品《粉蝶儿》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="A3TaIAcxpX.html">下一篇</a>
				</div>
				<div class="old">
						<a href="YfuyfeLZWQ.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>