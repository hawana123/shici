<!DOCTYPE html>
<html lang="zh-CN">
	<head>
<title>中华诗词网-临江仙三首</title>
<meta charset="utf-8" />
<meta name="keywords" content="临江仙三首 段克己 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>临江仙三首</h1>
			<div class="info"><span class="date">作者：段克己</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
白首老儒身连蹇，
不随时世纷华。
尽他人笑鲁东家。
皇天如欲治，
舍我复谁耶。
此道未行应有待，
何须思虑无涯。
男供耕获女桑麻。
薄躯何所事，
问柳与寻花。
人道花开春烂熳，
花残春便无情。
小园独自绕花行。
是非何日定，
洗耳听江声。
芍药牡丹俱不见，
风枝犹有残英。
阶前梨叶已成阴。
所期犹未至，
何日倒吾瓶。
仲蔚门墙蓬＊满，
幽居不用声华。
丑妻恶妾胜无家。
学须勤苦就，
富贵岂天耶。
鼻垩未除斤未运，
相望咫尺天涯。
芹溪犹有折残麻。
此心终莫展，
迟汝对岩花。
以上段克己作品《临江仙》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="FULRlXPmBT.html">下一篇</a>
				</div>
				<div class="old">
						<a href="7okKbPjjE9.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>