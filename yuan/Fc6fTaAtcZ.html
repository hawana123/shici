<!DOCTYPE html>
<html lang="zh-CN">
	<head>
<title>中华诗词网-促拍满路花五首</title>
<meta charset="utf-8" />
<meta name="keywords" content="促拍满路花五首 元无名氏 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>促拍满路花五首</h1>
			<div class="info"><span class="date">作者：元无名氏</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
个中如荐得，
悟了五千言。
金晶飞肘后，
透昆仑。
清江九曲，
一棹破烟昏。
水击三千里，
九万鹏程，
化成元是冥鲲。
人能常清静，
天地悉皆归。
一真含众妙，
入希夷。
昭文不会，
气候有成亏。
妄心寂灭尽，
困睡饥餐，
更无作用施为。
若论修养事，
知有几多门。
谛当归宿处，
是虚源。
至真至道，
简易合乾坤。
坎离并水火，
止是筌蹄，
萃然一点长存。
　　又何须衣冕，
燕处欲超然。
荣华能有几日，
便凋残。
修真甚易，
积行累功难。
劝君强为善，
五浊三途，
变为云岛神山。
自然炉鼎就，
光彩透帘帏。
玉池神水涌，
上生肥。
如鱼饮水，
冷暖自家知。
自家性命事，
自家了得，
自家性命便宜。
以上元无名氏作品《促拍满路花》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="3QFRjUgUan.html">下一篇</a>
				</div>
				<div class="old">
						<a href="hteBnNxqgb.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>