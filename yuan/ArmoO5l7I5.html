<!DOCTYPE html>
<html lang="zh-CN">
	<head>
<title>中华诗词网-行香子三首</title>
<meta charset="utf-8" />
<meta name="keywords" content="行香子三首 王丹桂 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>行香子三首</h1>
			<div class="info"><span class="date">作者：王丹桂</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
说甚根尘。
辩甚铅银。
这仙佛、路径明分。
何须外觅，
不在劳神。
欲要全完，
当全道，
露全身。
一体同观。
无起疏亲。
志常清、常静常真。
不惟自利，
兼利他人。
定结祥光，
成祥瑞，
蹑祥云。
幼悟离尘。
炼汞烹银。
把壶中、造化区分。
虎龙调处，
滋助阳初。
亘理来容，
元来面，
本来身。
云水为邻。
风月常亲。
妙玄通、方称全真。
忆师慈训，
稍异常人。
便字昌龄，
名丹桂，
号白云。
云水生涯。
到处为家。
远浮名、浮利浮华。
三宫升降，
上下无差。
要结灵胎，
收灵物，
聚灵芽。
清兴幽赊。
此外何加。
姿陶陶、畅饮流霞。
大丹熟也，
归泛仙槎。
便曳琼琚。
摇琼佩，
戴琼花。
以上王丹桂作品《行香子》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="XTr3PGPT0g.html">下一篇</a>
				</div>
				<div class="old">
						<a href="taYQgfGJt3.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>