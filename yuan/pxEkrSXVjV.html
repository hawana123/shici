<!DOCTYPE html>
<html lang="zh-CN">
	<head>
<title>中华诗词网-采桑子七首</title>
<meta charset="utf-8" />
<meta name="keywords" content="采桑子七首 王哲 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>采桑子七首</h1>
			<div class="info"><span class="date">作者：王哲</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
＊中有个修行子，
火院难离。
只被推辞。
恁不回头候几时。
今朝不保来朝事，
大限谁知。
可＊愚痴。
直待荒郊咬齿儿。
曹溪一路人难悟，
怎舍妍妻。
难受孤ω。
独自眠时越越迷。
分明有个长生路，
孰是能跻。
说甚东西。
谁肯抽身出污泥。
凡人若会通三耀，
便结良缘。
搜见真玄。
方信虚空出大仙。
金丹一粒无为漏，
得恁精妍。
明莹光圆。
万道霞光簇上天。
扶桑日出分明照，
蓬岛相邻。
若要亲亲。
除是清闲只一身。
逍遥无事方能到，
俯瞰迷津。
炼就重绕。
绕字有误顶上孤峰现宝珍。
堪嗟万物阴阳内，
造化因功。
休论西东。
只在三光秀气中。
公如会得疾安脚，
便做飘蓬。
脱了凡笼。
一个真灵入碧空。
两人斗胜俱夸会，
路路相违。
子细俟依。
劫尽方知解了围。
遇迷不晓双关意，
各自藏机。
孰是孰非。
却被傍观冷笑微。
昨宵独卧冰凌道，
三耀常观。
自在心安。
愈觉清凉不觉寒。
尾闾过来夹脊上，
辘辘长搬。
透入泥丸。
返老长生别有欢。
以上王哲作品《采桑子》共7首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Vwpb0i2kLp.html">下一篇</a>
				</div>
				<div class="old">
						<a href="gKhGkKK9AQ.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>