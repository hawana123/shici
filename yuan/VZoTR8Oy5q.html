<!DOCTYPE html>
<html lang="zh-CN">
	<head>
<title>中华诗词网-瑞鹤仙五首</title>
<meta charset="utf-8" />
<meta name="keywords" content="瑞鹤仙五首 李俊明 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>瑞鹤仙五首</h1>
			<div class="info"><span class="date">作者：李俊明</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
河东贤太守。
使草木生光，
太行增秀。
功名落夜後。
醉归来马上，
气冲牛斗。
一阳应候。
看春光、先到细柳。
笑坐中有客，
侯轻万户，
诗夸千首。
依旧。
桂花盈处，
キ叶圆时，
为君添寿。
满堂饮酒。
尽平生、倾盖素友。
对水云乡里，
真山面目，
钱家夸甚锦绣。
但年年岁岁相逢，
似人耐久绵绵仙种李。
有大道家风，
逍遥活计。
长庚见苗裔。
问如何谪在，
落花浮世。
曲生风味。
为唤回、席上和气。
被谁人说破，
黄梁梦里，
一场富贵。
何济。
不如归去，
乐取闲身，
登山临水。
众人皆醉。
笑独醒、泽畔憔悴。
但从今管甚，
云翻雨覆，
暂教心上无事。
且一杯尽後一杯，
满百千岁人生为郡乐。
推拯俗仁怀，
济时英略。
和风散莲幕。
把功名一事，
暂宜高阁。
兴来自酌。
要酒浇、胸次磊落。
比月中玉兔，
别有长生，
安心是药。
休错。
早还识破，
一梦南柯，
宦情渐薄。
北山素约。
试回首、千岩万壑。
况竹林当日，
七贤游处，
物外骖鸾驾鹤。
在烂柯局畔樵人，
看君下著萧然林下秀。
笑檐外、梅花似人清瘦。
东风在垂柳。
算几时吹散，
眉间春皱。
兴来搔首。
问今朝、何处有酒。
怕一场醉後，
渔歌樵唱，
大家拍手。
知否。
眼前活计，
无辱无荣，
天长地久。
不须肘後。
望悬他、金印如斗。
待一朝随我，
骑鲸去後，
共寻天上王母。
把碧桃花底流霞，
为君添寿晓窗寒气峭。
问小槽滴後，
真珠多少。
博山寿烟袅。
向百花头上，
梅花开了。
金尊频倒。
甚坐间、犹恨杯小。
记去年今日，
大家同庆，
太平佳兆。
堪笑。
浮云世事，
流水生涯，
南柯梦觉。
风光正好。
欲退时、何似闻早。
把俗缘抛尽，
逍遥林下，
青松长伴难老。
与鹤鸣立个家风，
作千年调以上李俊明作品《瑞鹤仙》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="7w653nhNVY.html">下一篇</a>
				</div>
				<div class="old">
						<a href="MjJTfxfkbl.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>