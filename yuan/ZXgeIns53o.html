<!DOCTYPE html>
<html lang="zh-CN">
	<head>
<title>中华诗词网-神光灿三首</title>
<meta charset="utf-8" />
<meta name="keywords" content="神光灿三首 丘处机 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>神光灿三首</h1>
			<div class="info"><span class="date">作者：丘处机</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
悲欢绝念，
视听忘怀，
从初号曰希夷。
不晓根源，
刚强说是谈非。
百般拈花摘叶，
谩徒劳、使尽心机。
这些事，
算人人易悟，
个个难依。
不在唇枪舌剑，
人前＊、惺惺广学多知。
上士无争，
只要返朴除疑。
冥冥放开四大，
把尘劳、一旦纷飞。
认得后，
管教贤、拍手笑归。
推穷三教，
诱化群生，
皆令上合天为。
慕道修真，
行住坐卧归依。
先须保身洁净，
内常怀、悯物慈悲。
挫刚锐，
乃初心作用，
下手根基。
款款磨砻情性，
除贪爱、时时剪拂愚迷。
福慧双全，
开悟自入希夷。
灵台内思不疚，
任纵横、出处何疑。
彻头了，
尽虚空、裁断是非。
修真门户，
大道家风，
长春境界无边。
秀气盈盈，
闲里别有壶天。
天中自然快乐，
运三光、日月周旋。
忘伎巧，
任淳风坦坦，
圣道平平。
一念还乡寂处，
三宫罩、清灵万派归源。
浩浩神光，
来去透骨绵绵。
行人顿除造作，
待功成、指日登仙。
未行者。
向词中、明取一言。
以上丘处机作品《神光灿》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="DalRa0atKB.html">下一篇</a>
				</div>
				<div class="old">
						<a href="fO0uMKz7gG.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>