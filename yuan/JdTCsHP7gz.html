<!DOCTYPE html>
<html lang="zh-CN">
	<head>
<title>中华诗词网-临江仙三首</title>
<meta charset="utf-8" />
<meta name="keywords" content="临江仙三首 谭处端 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>临江仙三首</h1>
			<div class="info"><span class="date">作者：谭处端</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
得得全真真妙理，
无为无作无修。
自然清净行功周。
祥云围绛阙，
瑞气绕琼楼。
心似闲云无挂碍，
身同古渡横舟。
真空空界可相酬。
白牛眠露地，
明月照山头。
稽首吾门诸道友，
降心向外休寻。
等闲容易费光阴。
修行何是苦，
不了我人心。
灭取无明三孽火，
勿令境上相侵。
本来一点没升沈。
真闲如得得，
步步上高岑。
虚幻浮花休苦恋，
南辰北斗频移。
暗更绿鬓尽成丝。
百年浑似梦，
七十古来稀。
奉劝人人须省悟，
轮回限到谁知。
修行宜早不宜迟。
从前冤孽罪，
要免速修持。
以上谭处端作品《临江仙》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="DcfRt8PtEj.html">下一篇</a>
				</div>
				<div class="old">
						<a href="X25PgXyMq1.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>