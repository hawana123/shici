<!DOCTYPE html>
<html lang="zh-CN">
	<head>
<title>中华诗词网-朝中措五首</title>
<meta charset="utf-8" />
<meta name="keywords" content="朝中措五首 白朴 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>朝中措五首</h1>
			<div class="info"><span class="date">作者：白朴</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
苍松隐映竹交加。
千树玉梨花。
好个岁寒三友，
更堪红白山茶。
一时折得，
铜瓶插看，
相映乌纱。
明日扁舟东去，
梦魂江上人家。
东华门外软红尘。
不到水边村。
任是和羹傅鼎，
争如漉酒陶巾。
三年浪走，
有心遁世，
无地栖身。
何日团＊儿女，
小窗灯火相亲。
田家秋熟办千仓。
造物恨难量。
可惜一川禾黍，
不禁满地暝蝗。
委填沟壑，
流离道路，
老幼堪伤。
安得长安毒手，
变教四海金穰。
娃儿十五得人怜。
金雀髻垂肩。
已爱盈盈翠袖，
更堪小小花钿。
江山在眼，
宝朋满座，
有酒如川。
未得芙蓉帐底，
且教玳瑁筵前。
燕忙莺乱斗寻芳。
谁得一枝香。
自是玉心皎洁，
不随花柳飘扬。
明朝去也，
燕南赵北，
水远山长。
都把而今欢爱，
留教后日思量。
以上白朴作品《朝中措》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="VGQCWNnH8q.html">下一篇</a>
				</div>
				<div class="old">
						<a href="z59A4bAfw5.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>