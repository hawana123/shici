<!DOCTYPE html>
<html lang="zh-CN">
	<head>
<title>中华诗词网-点绛唇五首</title>
<meta charset="utf-8" />
<meta name="keywords" content="点绛唇五首 李俊明 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>点绛唇五首</h1>
			<div class="info"><span class="date">作者：李俊明</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
横＊将军，
是他马上男儿事。
河山表里。
养就英雄气。
衣锦归来，
占尽人间贵。
功名遂。
神仙平地。
学取留侯计。
花恨开迟，
为花迟後为花恼。
问花开了。
却恨花开早。
人貌年年，
不似花长好。
还知道。
年年人貌。
却笑花先老。
马上功名，
射雕谁似将军手。
一朝肘後。
金印悬如斗。
锦绣山川，
何似人长久。
闲中友。
为君添寿。
共劝忘怀酒。
秋树风高，
可怜憔悴门前柳。
白衣去後。
闲却持杯手。
一笑相逢，
落帽年时友。
群知否。
南山如旧。
人比黄花瘦。
著甚干忙，
人生只合糟北老。
一杯软饱。
从事齐能到。
不读离骚，
恐怕愁难扫。
春光好。
醉时便倒。
何处无芳草。
以上李俊明作品《点绛唇》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="VZoTR8Oy5q.html">下一篇</a>
				</div>
				<div class="old">
						<a href="FnXlivBAUx.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>