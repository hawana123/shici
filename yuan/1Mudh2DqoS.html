<!DOCTYPE html>
<html lang="zh-CN">
	<head>
<title>中华诗词网-川拨棹九首</title>
<meta charset="utf-8" />
<meta name="keywords" content="川拨棹九首 王哲 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>川拨棹九首</h1>
			<div class="info"><span class="date">作者：王哲</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
二更里，
瞥看天河流无竭。
忽见耿耿洪波，
泼滟滟底昭彻。
向西方也，
玉花结。
灌出黄芽色非担，
甲尖上抟白雪。
有此一个灵童，
摆手亲自去折。
害风儿，
怎生说。
酆都路。
定置个、凌迟所。
便安排了，
铁床镬汤，
刀山剑树。
造恶人有缘觑。
造亚人有缘觑。
鬼使勾名持黑簿。
没推辞、与他去。
早掉下这毙骸，
不藉妻儿与女。
地狱中长受苦。
地狱中长受苦。
蓬莱路。
显自在，
逍遥所。
现长生景，
琼花玉叶，
金枝宝树。
作善人得观觑。
作善人得观觑。
童子青衣掌仙簿。
行功成、上升去。
结就一粒金丹，
深谢婴儿姹女。
永不遭三界苦。
永不遭三界苦。
曲中词彻。
把来历事亲堪说。
住京兆府外县，
终南方孤云白雪。
自观得，
玉花结。
活死人兮放些劣。
没地埋，
真欢悦。
道号重阳子，
字知明姓王名＊。
害风儿，
怎生说。
三更里，
瞥看银蟾圆不缺。
吐出一轮光明，
满天莹然有别。
向南方也，
玉花结。
白鹿前来行得窃。
便衔他新皎洁。
将去圭峰山头，
独自口中啮＊。
害风儿，
怎生说。
四更里，
瞥看牛斗光如＊。
照遍满宽清虚，
放尽灵辉凛冽。
向东方也，
玉花结。
攒烛三山似电掣。
熠耀如琼瑶屑。
被这惺惺了了，
一齐中宵盗窃。
害风儿，
怎生说。
五更里，
瞥看斗杓无差缺。
正合天心斡运，
堪作上天喉舌。
向中央了，
玉花结。
捉得清虚这回决。
便永永除生灭。
此个自在逍遥，
唯予独会拈捻。
害风儿，
怎生说。
一更里，
瞥看参罗万象列。
搜出那坐正昙，
内中位貌偏别。
向北方也，
玉花结。
银素将来细得热。
把乌龟牢缠绁。
然后四只脚，
狞狞子一齐打折。
害风儿，
怎生说。
这修行诀。
便安排得有次节。
把清静天机，
今朝分明漏泄。
使人人，
玉花结。
从头一一稳铺设。
向五更里看摆拽。
将此脱壳神仙，
玲珑玎铛做绝。
害风儿，
怎生说。
以上王哲作品《川拨棹》共9首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="JQpR7gHjxN.html">下一篇</a>
				</div>
				<div class="old">
						<a href="CtiuTVClT0.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>