<!DOCTYPE html>
<html lang="zh-CN">
	<head>
<title>中华诗词网-渔家傲六首</title>
<meta charset="utf-8" />
<meta name="keywords" content="渔家傲六首 侯善渊 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>渔家傲六首</h1>
			<div class="info"><span class="date">作者：侯善渊</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
百岁光阴如奔骑。
浮华眩目飞尘隙。
玄览涤除运神力。
通消息。
无生路上知端的。
雾散瑶瞳升天奕。
阳光渐著纯阴匿。
万点灵砂晃虚璧。
明＊＊。
丹瑛一色符金碧。
大道至真无言诘。
韬光退隐藏深密。
保炼元精无走失。
＊阴质。
瑞云捧出灵阳日。
照破昏冥威天＊。
混然恍惚空中实。
莹净纯白相辅弼。
通真一。
丹书玉笈仙功毕。
地魄天魂勤烹炼。
日精月髓情相恋。
两曜交光如激电。
分明见。
玉炉万朵金花现。
款款捞来捶作片。
团团结就玲珑面。
晃耀太虚烹玉霰。
神光眩。
飞丹透入通明殿。
混沌杳冥经寰宇。
彩霞散尽明玉兔。
西落咸池复回顾。
心开悟。
凝魂晦魄金乌趣。
美盼扶彝寒光露。
氤氲三色淳清素。
直遇瑶天携女婺。
无点污。
丹书永系琳宫住。
日照阳魂空中炼。
璇玑运斡天网转。
咫尺眼前人不见。
通一线。
炉开鼎裂天光现。
瑞散琼花飞片片。
香风暗拂灵雯面。
冷淡清虚情雅宴。
真堪羡。
玉宸扶御寥阳殿。
一笠一蓑堪倚靠。
波光曲岸垂钩钓。
＊＊浮卮自频告。
高吟笑。
尽教人道渔家傲。
独弄无弦琴一操。
个中始觉知音少。
江月盈山空相照。
谁登晃。
蟾宫唯我亲曾到。
以上侯善渊作品《渔家傲》共6首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="rIKiJecHCs.html">下一篇</a>
				</div>
				<div class="old">
						<a href="bCnD7tPiFD.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>