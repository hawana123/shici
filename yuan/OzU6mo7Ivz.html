<!DOCTYPE html>
<html lang="zh-CN">
	<head>
<title>中华诗词网-采桑子六首</title>
<meta charset="utf-8" />
<meta name="keywords" content="采桑子六首 马钰 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>采桑子六首</h1>
			<div class="info"><span class="date">作者：马钰</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
扶风全道名通一，
道号无忧。
见画骷髅。
猛烈收心事事休。
四旬有六霜侵鬓，
拂袖云游。
休要刚留。
譬似无常限到头。
吕公大悟黄梁梦，
舍弃华轩。
返本还源。
出自钟离作大仙。
山侗猛悟细磁梦，
割断攀援。
炼汞烹铅。
出自风仙性月圆。
内容未显名先显，
事可伤悲。
坏道根基。
失了元初更怨谁。
寻思懵懂胜伶俐，
做个憨痴。
无作无为。
缀甚闲词写甚诗。
山侗舍俗投玄趣，
结正良因。
深谢师真。
便做逍遥自在人。
我今誓不东归去，
死在西秦。
骸骨虽尘。
不与儿孙葬海滨。
我今誓死环墙内，
夏绝凉泉。
冬鄙红烟。
认正丹炉水火缘。
师恩欲报勤修养，
炼汞烹铅。
行满功圆。
做个蓬瀛赤脚仙。
行尸走骨贪名利，
分定刚图。
不念身躯。
皮与骷髅作殡居。
劝人割断攀援索，
跳出红炉。
整顿元初，
有个山侗著力扶。
以上马钰作品《采桑子》共6首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="ws8gCWJyE4.html">下一篇</a>
				</div>
				<div class="old">
						<a href="gyDabpYOEP.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>