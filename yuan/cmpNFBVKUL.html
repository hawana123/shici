<!DOCTYPE html>
<html lang="zh-CN">
	<head>
<title>中华诗词网-江神子三首</title>
<meta charset="utf-8" />
<meta name="keywords" content="江神子三首 张翥 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>江神子三首</h1>
			<div class="info"><span class="date">作者：张翥</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
合欢花样满池娇。
用心描。
数针挑。
面面芙蕖，
闲叶映兰苕。
刺到鸳鸯双比翼，
应想像，
为魂销。
巧盘金缕缀倡条。
隐红绡。
翠妖饶。
白玉函边，
几度坠鸾翘。
汗粉啼红容易＊，
须爱惜，
可怜宵。
阖闾城外绿杨枝。
一丝丝。
比吟髭。
比似吟髭，
不似少年时。
积欲同携尊酒去，
青翰舫，
缕金卮。
故人相见减风姿。
淡胭脂。
比红儿。
比似红儿，
扶醉索新诗。
明日片帆江水远，
人去也，
又相思。
牡丹芍药冠池台。
缕金杯。
锦云堆。
最恨颠风，
横雨故相催。
国色天香虚过了，
红片片，
卧苍苔。
绿阴篱落暗香来。
野酴＊，
刺玫瑰。
照眼遗芳，
烂漫趁晴开。
纵使专春春有几，
花到此，
已堪哀。
以上张翥作品《江神子》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="LA5pls9iMV.html">下一篇</a>
				</div>
				<div class="old">
						<a href="uyMisOTk4K.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>