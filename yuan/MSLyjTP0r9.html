<!DOCTYPE html>
<html lang="zh-CN">
	<head>
<title>中华诗词网-落梅风六首</title>
<meta charset="utf-8" />
<meta name="keywords" content="落梅风六首 马致远 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>落梅风六首</h1>
			<div class="info"><span class="date">作者：马致远</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
蔷薇露，
荷叶雨，
菊花霜冷香庭户。
梅梢月斜人影孤，
恨薄情四时辜负。
人初静，
月正明。
纱窗外玉梅斜映。
梅花笑人偏弄影，
月沉时一般孤零。
实心儿待，
休做谎话儿猜。
不信道为伊曾害。
害时节有谁曾见来？
瞒不过主腰胸带。
夕阳下，
酒旆闲。
两三航未曾着岸。
落花水香茅舍晚，
断桥头卖鱼人散。
心间事，
说与他。
动不动早言两罢。
罢字儿碜可可你道是耍，
我心里怕那不怕？
因他害，
染病疾，
相识每劝咱是好意。
相识若知咱就里，
和相识也一般憔悴。
以上马致远作品《落梅风》共6首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="uUgqr7oLgy.html">下一篇</a>
				</div>
				<div class="old">
						<a href="IlELjVmUlI.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>