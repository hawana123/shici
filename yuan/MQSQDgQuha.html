<!DOCTYPE html>
<html lang="zh-CN">
	<head>
<title>中华诗词网-青杏儿三首</title>
<meta charset="utf-8" />
<meta name="keywords" content="青杏儿三首 刘处玄 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>青杏儿三首</h1>
			<div class="info"><span class="date">作者：刘处玄</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
九月季秋凉。
谢尊官、重献霞浆。
难当厚礼重爱，
世中名利，
贪争俗虑，
身坐心忙。
道化怕无常。
三十年总敬丹阳。
东莱满郡无疑妄，
天元庆会，
这番归去，
朝现天皇。
迷者似河沙。
想世间、学者如麻。
万中敬信无一悟，
观今视古，
浮生浊梦，
个个都差。
达了莫矜夸。
访洞天、闲卧烟霞。
他年归去方知得，
瑶台阆苑，
神仙乐处，
四序仙花。
念道玉浆多。
得真欢、大笑呵呵。
自然酩酊逍遥快，
依山临水，
云霞洞外，
忻后高歌。
世景急如梭。
恋恩山、洒洒波波。
若肯回头归真一，
烹铅炼汞，
功成行满，
升入烟萝。
以上刘处玄作品《青杏儿》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="U1xTgqPhHs.html">下一篇</a>
				</div>
				<div class="old">
						<a href="9WqMFtRRLT.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>