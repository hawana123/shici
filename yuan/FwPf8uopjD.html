<!DOCTYPE html>
<html lang="zh-CN">
	<head>
<title>中华诗词网-秦楼月四首</title>
<meta charset="utf-8" />
<meta name="keywords" content="秦楼月四首 蒲道源 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>秦楼月四首</h1>
			<div class="info"><span class="date">作者：蒲道源</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
昌期遇。
天齐九五符乾数。
符乾数。
今朝称贺，
载逢初度。
金茎玉屑和丹露。
宝炉沉水腾香雾。
腾香雾。
祈君万寿，
永承洪祚。
宸京里。
玉卮为寿龙颜喜。
龙颜喜。
天开盛旦，
日膺繁祉。
蛮荒凯奏风尘弭，
群臣虎拜同归美。
同归美。
山呼万岁，
太平天子。
皇都晓。
尧阶奉引瞻天表。
瞻天表。
麒麟不动，
御香轻枭。
电光曾记枢星绕。
升平自此开先兆。
开先兆。
尧天日月，
万年长照。
龙楼宴。
千官拜表俱欢忭。
俱欢忭。
今宵帝座，
瑞光高见。
觚＊引领心常恋。
南山万寿殷勤献。
殷勤献。
皇天眷顾，
必从臣愿。
以上蒲道源作品《秦楼月》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="7KSgZxcPHh.html">下一篇</a>
				</div>
				<div class="old">
						<a href="n7UIrGkN97.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>