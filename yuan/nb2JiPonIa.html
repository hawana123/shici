<!DOCTYPE html>
<html lang="zh-CN">
	<head>
<title>中华诗词网-玉炉三涧雪一○首</title>
<meta charset="utf-8" />
<meta name="keywords" content="玉炉三涧雪一○首 王丹桂 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>玉炉三涧雪一○首</h1>
			<div class="info"><span class="date">作者：王丹桂</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
罢论古人公案，
且呈自己门风。
三更三点扣斋钟。
便是予家妙用。
湛湛空花形象，
澄澄水月仪容。
两番消息一番同。
看你如何拈弄。
策杖水云游历，
一身到处为家。
洞天高卧养丹砂。
茅屋柴篱入画。
收拾黄芽白雪，
合和玉液金茶。
就中甘味不须夸。
夺个仙魁无价。
大道岂分贵贱，
人人个个圆成。
休教方寸万缘生。
念念常归清静。
达了这番消息，
不须屈体劳形。
灵台皎洁胜冰轮。
照破无明种性。
大非为坚固，
今迷执居家。
还悟得紫灵砂。
弃琴棋书画。
载殷勤锻炼，
中养就名花。
今知味岂须夸。
日功成无价。
即悟出家学道，
须凭一志坚坚。
假饶心上起诸缘。
全在殷勤锻炼。
处真莫生异见，
利他损己为先。
内功外行两双全。
得赴瑶池琼筵。
一等求真慕道，
令人堪叹堪邻。
远荤止酒戒腥膻。
做就出家行遣。
静处闭眉合眼，
人前说道谈禅。
些儿触著早生烟。
错了从来知见。
鱼在迷津苦海，
随波逐浪漂游。
闲抛香饵下纶钩。
一钓俄然回首。
也是宿缘深重，
一齐万事都休。
前途何处是程头。
作个群仙领袖。
欲觅修行捷路，
无令马劣猿颠。
头头物外绝萦牵。
问甚龟蛇相缠。
常使灵台莹莹，
自然真息绵绵。
个中仙子貌婵娟。
便是本来头面。
欲要超离苦海，
先须割爱忘情。
从来坑堑划教平。
不入荒凉斜径。
幻景浮华识破，
疑心妄念休生。
潇潇洒洒向前行。
步步蓬莱有准。
祖道将何言说，
正宗著甚谈论。
摇唇调吻早差分。
背了诸仙心印。
似此难为举向，
不辞略与开陈。
头头物物露全身。
言下要君承认。
以上王丹桂作品《玉炉三涧雪》共10首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="VdxmW4ZSpo.html">下一篇</a>
				</div>
				<div class="old">
						<a href="SCb1rkCQKI.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>