<!DOCTYPE html>
<html lang="zh-CN">
	<head>
<title>中华诗词网-感皇恩三首</title>
<meta charset="utf-8" />
<meta name="keywords" content="感皇恩三首 李俊明 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>感皇恩三首</h1>
			<div class="info"><span class="date">作者：李俊明</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
甲乙占科名，
同根仙李。
富贵南柯梦相似。
天涯双佳，
惭愧广寒宫里。
匆匆归去，
觅佳山水。
休话升沈，
休形愠喜。
且论南华养生理。
问君甲子，
少我行年一纪。
须知乡党，
礼莫如齿。
忍泪出门来，
杨花如雪。
惆怅天涯又离别。
碧云西畔，
举目乱山重叠。
撸鞍归去，
也情凄切。
一日三秋，
寸肠千结。
敢向青天问明月。
算应无恨，
安用暂圆还缺。
愿人长似，
月圆时节。
啼鸟怨春归，
一声声切。
＊荚初生两三叶。
征鞍何处，
撩乱杨花如雪。
鹊声头上，
喜来时节。
香篆半消，
寿波重酌。
玉带金鱼坐中客。
幕天席地，
便是仙家日月。
试从今後，
数蟠桃结。
以上李俊明作品《感皇恩》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="LxfbUlFR5i.html">下一篇</a>
				</div>
				<div class="old">
						<a href="SnvuCXsG9g.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>