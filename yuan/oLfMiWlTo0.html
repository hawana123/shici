<!DOCTYPE html>
<html lang="zh-CN">
	<head>
<title>中华诗词网-苏幕遮五首</title>
<meta charset="utf-8" />
<meta name="keywords" content="苏幕遮五首 元无名氏 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>苏幕遮五首</h1>
			<div class="info"><span class="date">作者：元无名氏</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
精气神，
须保爱。
一粒金丹，
每在街头卖。
四十年来无人买。
闹花丛里，
还了鸳鸯债。
九三爻，
地天泰。
离上金乌，
飞入银蟾界。
百尺竿头做一解。
这些工夫，
任使傍人赛。
日常行，
游四海。
每日街前，
闹处为乞丐。
口口相违化不回。
暗损精神，
只为凡情昧。
苦劝君，
生死大。
颇奈顽愚，
作业贪心煞。
不肯修真犯天戒。
堕落＊都，
受苦无年代。
水中金，
冲牛斗。
玉锁金关，
护法灵童守。
赤水丹基龙虎走。
万象森罗，
勃勃投珠口。
饮灵液，
明火候。
太乙炉开，
丹熟神光透。
浮名浮利终不久。
下手速将，
穷取无中有。
叹人身，
如傀儡，
五彩妆成，
尽是虚瞒昧。
叉手棚头谈今古。
相呼相唤，
空向人前舞。
出来时，
如风雨。
气断之时，
七魄三魂去。
饶你棚前＊车画鼓。
唤不回头，
终没回来路。
子细听，
吾教诲。
说与门生，
莫把真心昧。
若是不除堕口债。
走入轮回，
今世人身改。
鬓发苍，
休得怪。
莫恋凡胎，
假合终须坏。
无事清闲炼丹台。
自尔纯阳，
随我蓬莱会。
以上元无名氏作品《苏幕遮》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="7h9RKluVeD.html">下一篇</a>
				</div>
				<div class="old">
						<a href="n2J7s6hfBb.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>