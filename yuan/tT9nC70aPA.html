<!DOCTYPE html>
<html lang="zh-CN">
	<head>
<title>中华诗词网-风入松三首</title>
<meta charset="utf-8" />
<meta name="keywords" content="风入松三首 邵亨贞 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>风入松三首</h1>
			<div class="info"><span class="date">作者：邵亨贞</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
当年曾过宋东邻。
汗漫蹋芳尘。
如今记得欢游处，
画桥横、绿水粼粼。
借问酒家何处，
牧童遥指花村。
近来乐事底因循。
春又过三分。
百年能几开怀抱，
绕天涯、芳草销魂。
但愿有钱留客，
也胜骑马入门。
十年心事暗相牵。
收拾此灯前。
向来行乐匆匆过，
到如今、想像依然。
蹋月几番邻巷，
看花长共吟船。
故人一别阻斜川。
曾记远游篇。
新来我亦长为客，
把故园、分咐寒烟。
纵使此回相见，
好怀不似当年。
小溪溪上十年游。
酌酒对花讴。
竹西歌吹曾同赏，
到如今、梦里杨州。
绿发潘朗老大，
近来懒说风流。
故人握手话绸缪。
重问旧盟鸥。
五陵风度犹无恙，
算闲身、底事沉浮。
莫说乌衣巷口，
夕阳都是新愁。
以上邵亨贞作品《风入松》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="NPnpfAhSju.html">下一篇</a>
				</div>
				<div class="old">
						<a href="pGCXQOqkHq.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>