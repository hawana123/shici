<!DOCTYPE html>
<html lang="zh-CN">
	<head>
<title>中华诗词网-采桑子四首</title>
<meta charset="utf-8" />
<meta name="keywords" content="采桑子四首 王吉昌 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>采桑子四首</h1>
			<div class="info"><span class="date">作者：王吉昌</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
慧光剔透茅心鄙，
绝虑忘情。
形静神清。
捧出圆空一点明。
驱云扫雾神机胜，
出入纵横。
实相难明。
挥斥光华耀八＊。
性弘定慧空消息，
虚谷传神。
无象天真。
拍塞乾坤貌至纯。
历年无碍圆明相，
不变长春。
祖意明伸。
阴粹阳精身外身。
性珠莹彻禅天月，
三界流光。
四海呈祥。
气会神交降玉霜。
灵芽匀渍金花绽，
透体清香。
麝喷明堂。
历劫宗风道化昌。
志枢动静勤朝暮，
特玩屯蒙。
消息玄通。
橐龠吹嘘契太空。
匠成伏火纯阳体，
法界冲融。
造化真功。
宇宙都归掌握中。
以上王吉昌作品《采桑子》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="dyqGEAUKNN.html">下一篇</a>
				</div>
				<div class="old">
						<a href="27T2T2pIL2.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>