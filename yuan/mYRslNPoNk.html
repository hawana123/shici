<!DOCTYPE html>
<html lang="zh-CN">
	<head>
<title>中华诗词网-点绛唇四首</title>
<meta charset="utf-8" />
<meta name="keywords" content="点绛唇四首 张弘范 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>点绛唇四首</h1>
			<div class="info"><span class="date">作者：张弘范</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
春日前村，
一枝香彻江头路。
月明风度。
清煞西湖句。
昨夜幽欢，
梦里谁呼去。
愁如许。
觉来无语。
青鸟啼芳树。
独上高楼，
恨随春草连天去。
乱山无数。
隔断巫阳路。
信断梅花，
惆怅人何处。
愁无语。
野鸦烟树。
一点斜阳暮。
星斗文章，
词源落落倾胸臆。
十年南北。
几度空相忆。
把酒留君，
后会知何夕。
愁如织。
一鞭行色。
春雪梅花驿。
醉脸匀红，
向人无语夸颜色。
一枝春雪。
犹染嵬坡血。
庭院黄昏，
燕子来时节。
芳心折。
露垂香颊。
羞对开元月。
以上张弘范作品《点绛唇》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="WBNVqsXZKI.html">下一篇</a>
				</div>
				<div class="old">
						<a href="IwsTnIbeHi.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>