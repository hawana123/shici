<!DOCTYPE html>
<html lang="zh-CN">
	<head>
<title>中华诗词网-大江东去三首</title>
<meta charset="utf-8" />
<meta name="keywords" content="大江东去三首 段克己 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>大江东去三首</h1>
			<div class="info"><span class="date">作者：段克己</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
悲哉秋气，
觉天高气爽，
澹然寥＊。
行李勿勿人欲去，
一夜征鞍催发。
落叶长安，
雁飞汾水，
怕见河梁别。
中年多感，
离歌休唱新阕。
暮雨也解留人，
檐声未断，
窗外还骚屑。
满眼清愁吹不散，
莫倚心肠如铁。
面目沧浪，
齿牙摇落，
鬓发三分白。
故人相问，
请君烦为渠说。
道人活计，
本清虚挂壁，
素琴而已。
底事中心尝＊＊，
不足一人之毁。
人果何尤，
天无可怨，
政欲求诸己。
愧生乎内，
赧然其颡流＊。
圣道不远於人，
步趋进退，
谁复能违此。
好把藩篱都剖却，
看取成蹊桃李。
笃敬忠诚，
尚行蛮貊，
岂不行州里。
三薰三沐，
为君准拟沉水。
无堪老懒，
喜春来蔬荀，
劝加餐食。
底事东君留不住，
忙似人间行客。
忧喜相寻，
利名羁绊，
心自无休息。
不如闻早，
付他妻子耕织。
门外柳弄金丝，
落花飞不起，
东风无力。
浊酒一杯谁送我，
欢意都非畴昔。
致主无心，
苍颜白发，
敢更希前席。
功名蛮触，
何须千里追北。
以上段克己作品《大江东去》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Ef4mYrARVo.html">下一篇</a>
				</div>
				<div class="old">
						<a href="ghnInvVg19.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>