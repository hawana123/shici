<!DOCTYPE html>
<html lang="zh-CN">
	<head>
<title>中华诗词网-云雾敛三首</title>
<meta charset="utf-8" />
<meta name="keywords" content="云雾敛三首 谭处端 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>云雾敛三首</h1>
			<div class="info"><span class="date">作者：谭处端</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
告行人，
听少诉。
着假求真，
也好回头顾。
勘验行藏休慕故。
不合虚无，
怎得蓬瀛住。
认元初，
归莹素。
勤拭灵台，
勿使尘埃污。
心上贪嗔痴尽去。
暗里功成，
有个真师度。
匿光辉，
认愚卤。
兀兀腾腾，
闲里寻闲步。
垢面蓬头衣褴褛。
乞食忘惭，
方称烟霞侣。
绝骄矜，
趣真素。
不受人钦，
不择贫卑处。
认正丹阳师父语。
了了惺惺，
功满归蓬路。
做修持，
休轻侮。
认取云中，
细细清清雨。
净净冷冷灵芽吐。
心外寻求，
谩了虚辛苦。
坐与行，
卧与住。
闲里闲搜，
闲暇逍遥做。
结就金花开玉户。
一道光明，
直射无为路。
以上谭处端作品《云雾敛》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="VGadlssv8Z.html">下一篇</a>
				</div>
				<div class="old">
						<a href="ztzDn7SUrL.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>