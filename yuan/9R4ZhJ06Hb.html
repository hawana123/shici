<!DOCTYPE html>
<html lang="zh-CN">
	<head>
<title>中华诗词网-西江月三四首</title>
<meta charset="utf-8" />
<meta name="keywords" content="西江月三四首 马钰 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>西江月三四首</h1>
			<div class="info"><span class="date">作者：马钰</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
不耻蓬头垢面，
不嫌粝食粗衣。
不惭求乞做贫儿。
不羡荣华富贵。
一日功成行满，
仙裳天赐威仪。
星冠月帔履云归。
节步玎铛玉佩。
大道都来六字。
自然清静无为。
有人依得合希夷。
视听何须眼耳。
清静内容欢喜。
无为功就神飞。
自然云步赴瑶池。
三岛十洲仙会。
道隐身披布素，
心慈口远肥甘。
逍遥物外住云庵。
昔日作为岂敢。
伶俐番成懵懂，
惺惺变作憨憨。
段公休说不悭贪。
广占云烟似＊。
地肺重阳师父，
吕公专遗云游。
秘玄隐奥访东牟。
钓我夫妻两口。
十化分梨匠手。
百朝锁户机谋。
千篇诗曲拽回头。
万劫同杯仙酒。
海岛丘刘谭马。
因师各弃荣华。
逍遥自在乐无涯。
休论高高下下。
不会琴棋书画。
些儿营运无差。
眠云卧月饮流霞。
醉后惺惺洒洒。
江畔溪边雪里。
阴阳造化希奇。
黄芽瑞草出幽微。
别是一般香美。
用玉轻轻研细。
烹煎神水相宜。
山侗啜罢赴瑶池。
不让卢仝知味。
尽说仙家饮酒，
仙家不饮糟浆。
自然玉液味偏长。
浇溉黄芽荣旺。
月下风前清爽。
荐杯玉蕊馨香。
醉经饱德访蓬庄。
高卧仙宫方丈。
貌先生姓古。
中不讲之乎。
壬妙处用功夫。
道是他省悟。
亦玄门得趣。
飞玉兔金乌。
君相伴化顽愚。
意如同数罟。
莫论离龙坎虑，
休言赤髓黄芽。
勿谈搬运紫河车。
不说婴娇女姹。
绝虑忘机最妙，
澄神养浩尤佳。
无为无作路无差。
豁达灵根无价。
莫论心肝肾肺。
休搜南北东西。
勿言震兑坎和离。
别有些儿奥旨。
吸尽江河淮济。
星辰日月辉辉。
精神气血赴丹池。
便得超凡出世。
莫讶马风厮＊。
人情且要和同。
至於行步敢从容。
踏地仍怀恐痛。
无作无为妙用。
常清常净真功。
住行坐卧逐王风。
岂敢心猿内动。
人总贪生尽死，
我今认死长生。
这般径路少人行。
悟后舍家勇猛。
休说玄元难解，
我观容易分明。
要君守拙绝多能。
天地悉归清静识破家缘冤苦。
忻然跳出乡闾。
秦川秀处作庵居。
永住永住永住。
物外逍遥自在，
如今寄甚家书。
还乡便得赴仙都。
不去不去不去。
是是非非远远。
尘尘冗冗捐捐。
人人肯肯解冤冤。
步步湾湾浅浅。
善善常常恋恋。
玄玄永永绵绵。
明明了了这圆圆。
杳杳冥冥显显。
守拙宜乎宁耐。
曾分秀气三台。
龙吟虎啸去还来。
明月清风自在。
五道霞光覆载。
神珠养就辞胎。
一声霹雳洞门开。
始觉山侗奇怪。
我会调和美鳝。
自然入口甘甜。
不须酱醋与椒盐。
一遍香如一遍。
满满将来不浅。
那人吃了重添。
虚心实腹固根元。
饱后云游仙院。
我石榴栗果，
金却要公猜。
衣引个白衣来。
是人非不采。
学非干大道，
元营养婴孩。
端午正出君怀。
印何曾姓蔡。
我欲只言清净，
恐人入道徘徊。
阐扬龙虎去还来。
初地多便奇怪。
我倦论持婴姹，
恐人别意胡猜。
谁知男子产婴孩。
回首自然悟解。
卧化胜如坐化，
修行所贵真常。
假躯难以做馨香。
何必临归著要。
说破飞升一著，
成仙只是神光。
天宫无用臭皮囊。
携去深山掉样。
物物般般认认。
常常战战兢兢。
心心念念恐沉沉。
得得来来损损。
日日清清净净。
时时湛湛澄澄。
惺惺洒洒这灵灵。
灿灿辉辉永永。
心内常搜己过，
口中不说他非。
世人为处我无为。
乞食街前不耻。
日日饱餐玉蕊。
时时烂饮刀圭。
一朝引出化生儿，
方显道家活计。
心坐胜如打坐，
心灰自没心猿。
形如槁木自安然。
物外般般怎染。
养气勿劳呼吸，
颐神全在抽添。
云房深处永绵绵。
产个胎仙出现。
休要寻龙寻虎，
不须搜姹搜婴。
勿劳讲论汞铅精。
尽是虚名惑恁。
只要心中清静。
无为便是功成。
慈悲相助气神凝。
如此神仙有准。
学道完全性命，
养身乞觅残馀。
真功清净证无初。
真行救人疾苦。
此外并无作做，
心同惊食鹑居。
逍遥自在恰如愚。
应过三清仙举。
学道腥膻不戒，
明知断了慈悲。
五辛爽口欲滋基。
怎比米精麦髓。
二物包藏秀气。
吾门啖素相宜。
修持功行稍相亏。
怎得长生久视。
学道休迷导引，
不宜修饰容仪。
相违纪俗处无为。
生计水云无系。
功行修持何幸，
施为杀了三尸。
一灵性月越瑶池。
奇异方知容易。
学道休妻别子，
气财酒色捐除。
攀缘爱念永教无。
绝尽忧愁思虑。
不得无明暂起，
逍遥物外闲居。
常清常净是功夫。
相称全真门户。
学道须离火院。
搜玄参访良缘。
守清守静绝般般。
乞觅於身大便。
云水须明内外，
牢擒意马心猿。
万缘不著得神全。
酬了修行大愿。
一不轻师慢法，
二遵清静仙经。
三存精气养神灵。
四把尘劳拂尽。
五戒无明业火，
六除俗礼人情。
七擒猿马未安宁。
八味琼浆得饮。
一道经花玉线。
二轮日月烹煎。
三车搬运入丹田。
四海云游走遍。
五色霞光出现。
六情变作青莲。
七真攒聚性圆圆。
八臂金刚伏善。
一则降心灭意。
二当绝虑忘机。
三须戒说是和非。
四莫尘情暂起。
五便完全神气。
六持无作无为。
七教功行两无亏。
八得超凡出世。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="BCfFA3ClfK.html">下一篇</a>
				</div>
				<div class="old">
						<a href="vyKtSjPj0R.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>