<!DOCTYPE html>
<html lang="zh-CN">
	<head>
<title>中华诗词网-长思仙二三首</title>
<meta charset="utf-8" />
<meta name="keywords" content="长思仙二三首 马钰 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>长思仙二三首</h1>
			<div class="info"><span class="date">作者：马钰</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
＊银＊。
龙虎降。
自在逍遥吸九江。
从思恶肉腔。
结红霜。
赴蓬庄。
万朵金莲簇宝幢。
方知好道庞。
长思仙。
长思仙。
思忆长春子最贤。
何时得面圆。
展花笺。
展花笺。
写就清吟三两篇。
专凭鸾鹤传。
朝清清。
暮清清。
清净清闲清净清。
清清清更清。
抱灵灵。
固灵灵。
灵显灵明灵显灵。
灵灵灵更灵。
出家儿。
处无为。
至死如同初出时。
何愁道不知。
内慈悲。
外憨痴。
绝虑忘机无执迷。
刀圭有分携。
功要圆。
行要圆。
修炼身中子母圆。
何愁性不圆。
喜团圆。
十分圆。
云水风邀月正圆。
无分昼夜圆。
害风仙。
害风仙。
万事俱忘理太玄。
调和汞与铅。
结金莲。
结金莲。
九转功成性月圆。
超凡入洞天。
酒初醒。
梦初惊。
幻化何须恋利名。
灰心远世情。
月初明。
性初平。
倒溯清流过玉濂。
黄芽渐渐荣。
看阳刘。
看阳刘。
福杖心持占岸头。
眠云枕逆流。
万缘休。
万缘休。
金木相生性转柔。
丹成赴十洲。
垒浮图。
垒浮图。
悟彻浮生恶假躯。
回头认本初。
莫踟蹰。
莫踌蹰。
急急修完无价珠。
功成蓬岛居。
马风乾。
有微言。
一别风仙恰二年。
思心似倒县。
去无缘。
阙盘缠。
乞化长安自肯钱。
成人在众贤。
马山侗。
马山侗。
与个丘仙和不同。
心交有始终。
合西东。
合西东。
慧目相看别有功。
时时现内容。
梦轩辕。
弃田园。
难继夷门孟四元。
惟修性月圆。
缚心猿。
认根源。
小小蛇儿俯视鼋。
阳纯礼太原。
女姑听。
女姑听。
学取麻姑至净清。
依他妙善行。
莫惺惺。
莫惺惺。
外做憨痴内自灵。
功成赴玉京。
入南京。
赴蓬瀛。
显出王风九转成。
超然得上升。
宠何荣。
辱何惊。
三髻山侗绝利名。
何愁性不灵。
屋贪多。
地贪多。
不若灰心厌事多。
崇真利益多。
天如何。
地如何。
富贵荣华待若何。
轮回奈我何。
小张仙。
小张仙。
款款搜寻汞与铅。
先须缚马猿。
气绵绵。
气绵绵。
龙虎相交玉蕊鲜。
金丹一粒圆。
休哀人。
休哀人。
急急灰心哀自身。
回头结善因。
早搜真。
早搜真。
营养身中神内神。
功成礼洞宾。
一枪茶。
二旗茶。
休献机心名利家。
无眠为作差。
无为茶。
自然茶。
天赐休心与道家。
无眠功行加。
遇重阳。
梦纯阳。
＊起心香礼正阳。
三师助我阳。
炼阴阳。
固元阳。
五色霞光簇太阳。
云中子抱阳。
遇重阳。
牧青羊。
不著虚名远远扬。
惟修性日。
慕荀扬。
乐飘。
豁豁洋洋豁豁洋。
通玄风害佯。
正家丰。
不争锋。
猛烈灰心王害风。
先归三岛峰。
马山侗。
过临潼。
三髻头梳似小童。
专专化个同。
紫芝汤。
紫芝汤。
一遍煎时一遍香。
一杯万事忘。
神砂汤。
神砂汤。
服罢主宾分两厢。
携云现玉皇。
左擎苍。
右牵黄。
昔日存心飞走忙。
如今万事忘。
饮琼浆。
宴明堂。
瑞气祥光入绛房。
无中得弄璋。
以上马钰作品《长思仙》共23首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="wBDl5aavoE.html">下一篇</a>
				</div>
				<div class="old">
						<a href="BCfFA3ClfK.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>