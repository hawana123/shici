<!DOCTYPE html>
<html lang="zh-CN">
	<head>
<title>中华诗词网-清平乐四首</title>
<meta charset="utf-8" />
<meta name="keywords" content="清平乐四首 姚燧 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>清平乐四首</h1>
			<div class="info"><span class="date">作者：姚燧</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
春方北度。
又送秋南去。
万里长空风雨路。
谁汝冥鸿知处。
朝朝旧所窥鱼。
由渠水宿林居。
为问江湖苦乐，
汝于白鹭何如。
菲菲香雪。
更照溶溶月。
管被司花嫌太洁。
故遗啼鹃溅血。
方舒笑脸迎丹。
两声深院珊珊。
有底春愁未诉，
向人红泪阑干。
南阳昔岁。
此日悬弧记。
不料长沙今款避。
红袖青轩负醉。
横阙直＊西东。
飘残万紫千红。
不是茶＊喷雪，
争些闲春风。
水仙装束。
风致清逾淑。
春竟枝头添萼绿。
要与梅花仲叔。
生红从此羞颜。
甘同桃李漫山。
不是冥鸿过尽，
情教衔子荆蛮。
以上姚燧作品《清平乐》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="f3CfDgnREc.html">下一篇</a>
				</div>
				<div class="old">
						<a href="WfTwFH7NAm.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>