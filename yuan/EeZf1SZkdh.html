<!DOCTYPE html>
<html lang="zh-CN">
	<head>
<title>中华诗词网-金鼎一溪云四首</title>
<meta charset="utf-8" />
<meta name="keywords" content="金鼎一溪云四首 王丹桂 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>金鼎一溪云四首</h1>
			<div class="info"><span class="date">作者：王丹桂</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
风定云初敛，
潮平浪亦安。
闲挥轻棹带蓑竿。
垂钓近江干。
湛湛碧天如水。
那更月明风细。
奈何鱼鳖不吞钩。
独立蓼花洲。
日日迷花酒，
朝朝竞气财。
偶然命尽掩泉台。
郊外暴遗骸。
任使砖敲棒打。
不似从来尖傻。
劝人早悟此因由。
物外做真修。
颜貌胡妆点，
形骸旋合攒。
＊跄扭捏恁多端。
争信被人般。
由自摇头弄影。
日日当场驰骋。
一朝线断罢抽牵。
方悟假因缘。
紫陌忧危客，
红尘名利家。
区区终日谩咨嗟。
无计伴烟霞。
傥悟浮生梦短。
咫尺蓬莱仙馆。
饥餐渴饮困时眠。
馀事总无牵。
以上王丹桂作品《金鼎一溪云》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Glr22faBDV.html">下一篇</a>
				</div>
				<div class="old">
						<a href="0a5GGJ6i1S.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>