<!DOCTYPE html>
<html lang="zh-CN">
	<head>
<title>中华诗词网-战掉丑奴儿二三首</title>
<meta charset="utf-8" />
<meta name="keywords" content="战掉丑奴儿二三首 马钰 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>战掉丑奴儿二三首</h1>
			<div class="info"><span class="date">作者：马钰</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
茶来酒去人情事，
匪道根由。
惟献惟酬。
酒去无茶回奉休。
便为雠。
怜贫设粥非求报，
建德如偷。
更好真修。
定是将来看十洲。
步云游。
慈悲道友怜贫乏，
设粥三冬。
总获真功。
更启虔诚有始终。
遂年供。
惠而不费人闻得，
但愿家丰。
肯济贫穷。
管取将来不落空。
赴仙宫。
当厨听取扶风劝，
煮粥休稀。
稠厚些儿。
慎勿谩他人肚皮。
起慈悲。
朝朝日日心休倦，
好趁辰时。
兼解寒威。
积此真功莫要亏。
得洪禧。
风刀雪箭三冬苦，
当恤贫儿。
身上无衣。
口里无餐常抱饥。
忒孤ω。
人人正好修功德，
当起慈悲。
拯溺扶危。
设粥都来百日期。
立仙梯。
奉呈小词二阕三冬设粥来宫观，
善事光临。
休起愁心。
悟取慈悲行最深。
足人钦。
休生倦怠常宁耐，
胜＊檀沉。
妙处闲寻。
水火相生玉里金。
浮云聚散如财物，
不义之财。
休要贪来。
那底招殃惹祸灾。
好生乖。
不如心地行平等，
各不伤怀。
远胜持斋。
定是将来免落崖。
赴蓬来。
街头冻馁求乞者，
欢喜哀怜。
供养如仙。
惟恐中间隐圣贤。
要精专。
胜如修建千坛醮，
别种因缘。
福行周圆。
定是将来步碧莲。
去朝元。
莱州道众修黄，
各各虔诚。
无不专精。
邀我加持默念经。
救亡灵。
奈何邻舍屠魁刽，
不顾前程。
宰杀为生。
猪痛哀鸣不忍听。
最伤情。
念身破旧如茅舍，
雨渍风掀。
惹火招烟。
鼠＊蛇钻柱脚偏。
悉牢坚。
遇师变作银霞洞，
修整云轩。
悬挂珠帘。
赏玩光明不夜天。
决成仙。
彭城兄弟皆官样，
富贵之家。
酷好荣华。
未解回心悟落花。
路途差。
吾亲若肯搜玄理，
别有生沁悟落花。
路途差。
吾亲若肯搜玄理，
别有生涯。
炉炼丹砂。
大药烧成迸彩霞。
泛仙槎。
千门万户人听劝，
好结良因。
恤念饥人。
共设三冬粥济贫。
福弥臻。
一抄半撮慈悲米，
功行非轻。
远胜看经。
恻隐之心达玉京。
注仙名。
前生不种今生福，
求乞街前。
冻馁＊Ю。
心似汤锅沸＊煎。
愿哀怜。
明明舍一文钱与，
暗暗还贤。
最大因缘。
自古慈悲总做仙。
不虚言。
三冬设粥当周急，
饥者堪怜。
美事堪传。
他处人闻此善缘亦如然。
济贫拔苦慈悲福，
功德无边。
胜＊沉笺。
定是将来得上天。
做神仙。
三冬设粥宜长久，
岁岁如然。
恻隐心坚。
种下今生真福田。
不亏贤。
虽然出了些儿米，
获福无边。
积行功圆。
定是将来证果仙。
上青天。
世传斑竹佳人泪。
语话皆非。
因击三尸。
血染斑斑事最奇。
马风知。
专投正直无私杖，
休笑轻微。
最好闲携。
屏尽妖魔玉性辉。
赴瑶池。
世人个个便宜爱，
争要便宜。
半使心机。
赢得便宣却是亏。
少人知。
劝他好把便宜舍，
建德施为。
非是遇痴。
暗积洪禧达紫微。
做仙归。
孙公副正居何处，
紫极之宫。
待客谦恭。
高下相看动已躬。
似张弓。
劝贤早认真修炼，
斡运灵宫。
省可恭恭。
锦箭如丝射宝躬。
不须弓。
我因醉里曾疏脱，
誓不衔杯。
识破浮财。
气不闲争色怎埋。
免非灾。
重重得遇修行做，
洗涤灵台。
保护灵胎。
直待灵珠变个孩。
赴蓬莱。
吾亲叔建并长吉，
两个同监。
来解婪耽。
来往奔波名利贪，
似痴憨。
劝他早把元阳整，
恋甚妻男。
卓个云庵。
一句玄言匪俗谈。
离尘参。
悟来修炼身中宝，
不骋髯掀。
唯喜沉烟。
施布仁风无党偏。
愿心坚。
劝人识破浮生梦，
恋甚华轩。
更不观帘。
随我扶摇入洞天。
做神仙。
恤饥共设三冬粥，
稽首诸公。
但愿家丰。
些小慈悲米济穷。
好那容。
道心长在常行善，
性命圆融。
自是心通。
缚马拎猿引虎龙。
赴蓬宫。
愿君妆点逍遥客，
鹤膝同随。
闲步云霓。
笑傲清风明月溪。
乐希夷。
海芦尚有三三节，
阳数明知。
与道相宜。
好伴云游风马儿。
莫推辞。
斋前收拾行香火，
供养饥贫。
当办辛勤。
决定於中隐好人。
莫相轻。
我今已得真消息，
说与人听。
须要虔诚。
恭谨如同祭祀神。
遇真真。
以上马钰作品《战掉丑奴儿》共23首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="5msN6OvDfi.html">下一篇</a>
				</div>
				<div class="old">
						<a href="wePrToM86K.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>