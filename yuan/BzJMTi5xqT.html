<!DOCTYPE html>
<html lang="zh-CN">
	<head>
<title>中华诗词网-挂金索二一首</title>
<meta charset="utf-8" />
<meta name="keywords" content="挂金索二一首 元无名氏 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>挂金索二一首</h1>
			<div class="info"><span class="date">作者：元无名氏</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
聪明君子，
一一听分诉。
甲子天年，
看看降真数。
跳出凡笼，
一个长生路。
免教阎王，
鬼使来勾取。
二更里，
人静万事都无染。
一对金蟾，
上下来盘旋。
吓退三尸，
奔走如雷电。
白雪漫漫，
降下琼花片。
法轮鼓。
河车稳稳三十幅。
搬日月、辊入金炉。
玉鼎烹煎，
九阳真火煮。
万道霞光，
千重翠雾。
奉劝人人，
一一听分诉。
不晓阴阳，
怎知修行路。
始初下手，
炼就铅汞体。
自有龟蛇，
引入曹溪路。
过了一年，
又是添一岁。
每日随缘，
争甚闲和气。
可怜韶华，
奔走如＊指。
莫待临头，
腊月三十日。
境堪图。
翱翔云水纵横步。
曲江上、飞鸟乌走兔。
虎绕龙蟠，
坎离相会聚。
斡转天关，
运动地轴。
破昏衢。
地雷震动山头雨。
黄芽长、白雪飞舞。
露洒琼浆，
瑞草满园圃。
玉蕊纷纷，
金花绽吐。
认真趣。
木金间隔通玄路。
驱四象、五行圆聚。
＊结神凝，
阴阳自返复。
遍体薰蒸，
周天火足。
三更里，
阳生子母朝金阙。
海底灵龟，
吸尽金鸟乌血。
一＊绵绵，
三关都透彻。
万道霞光，
捧出西江月。
四更里，
无事四边都宁静。
内放心花，
赏玩长春景。
戊己门开，
有个真人进。
一粒金丹，
运上昆仑顶。
我爱闲居，
心境常皎洁。
境灭情忘，
自然无分别。
云散长空，
露出清霄月。
此个家风，
有口难分说。
无忧虑。
孤云野鹤无拘束。
草庵内、闲看金书。
窗外林泉，
隈山傍水竹。
明月清风，
堪为伴侣。
五更里，
天行还了修行愿。
龙虎相交，
倒把黄河卷。
半空里雷声，
鬼神难测辩。
认得元初，
本来真头面。
享天厨。
仙衣佳体身轻举。
乘鸾凤、玩赏清都。
宝殿琼楼，
金钉满朱户。
不夜长春，
无来无去。
行功足。
蓬莱三岛群仙聚。
瑶池会、圣贤无数。
尽是修真，
学道列仙侣。
侍奉高真，
西王圣母。
养元初。
心猿意马牢栓住。
六贼尽、不曾贪图。
杳杳冥冥，
昏昏默默处。
湛湛澄澄，
性停命住。
一更里，
澄心下手端然坐。
赶退群魔，
队队白羊过。
剔起心灯，
照见元初我。
方寸玲珑，
宝珠悬一颗。
应仙举。
汞铅黑白希夷路。
端的下、苦志工夫。
昼夜无眠，
粗衣淡饭足。
乞化街头，
十方父母。
有中无。
无中更有些儿做。
有无中、里面搜取。
无内藏真，
有内却如无。
有无双忘，
还同太虚。
斋罢闲行，
独唱无人和。
山里樵夫，
也唱哩＊＊。
上了一个坡。
下了一个坡。
便做高官，
也只不如我。
罩明珠。
化生养就胎仙舞。
真庆会、姹女圆聚。
渴饮琼浆，
玉琴自然抚。
韵定仙音，
敲金击玉。
以上元无名氏作品《挂金索》共21首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="TTY38IX6To.html">下一篇</a>
				</div>
				<div class="old">
						<a href="9jrZNhx4G3.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>