<!DOCTYPE html>
<html lang="zh-CN">
	<head>
<title>中华诗词网-酹江月四首</title>
<meta charset="utf-8" />
<meta name="keywords" content="酹江月四首 李俊明 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>酹江月四首</h1>
			<div class="info"><span class="date">作者：李俊明</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
＊仙风格，
暂天教、作个人间浮客。
白发光阴催老境，
谁见摩挲铜狄。
挥剑成河，
曳戈却日，
著尽回天力。
黄梁梦觉，
转头一段陈迹。
休问花谢花开，
春兰秋菊，
总被风欺得。
华表鹤来人换世，
惟有眼前山色。
偎径栽松，
傍门插柳，
笑比陶彭泽。
晚凉月下，
一尊聊永今夕。
堂堂玉立，
看坐间挥尘，
风生谈席。
相对竹林三四友，
气压阑亭豪逸。
招隐诗中，
登楼赋内，
此恨无人识。
缺壶歌後，
佩刀还向谁得。
何用三窟谋身，
醉乡一笑，
与元规尘隔。
好在辋川堪画处，
写山高人椽笔。
云外舄凫，
月边笙鹤，
邂逅骑鲸白。
蟠桃会上，
不为王母生客。
脱巾挂壁，
向雀罗门外，
几回迎客。
纵有一尊陶写後，
不遇当年仪狄。
未著祖鞭，
先投班笔，
老恨无才力。
天涯地角，
断蓬流落踪迹。
归去作个闲人，
锦囊诗句，
都向闲中得。
漫说他乡光景好，
多少世情风色。
损友违三，
益朋近五，
易卦占山泽。
人间星聚，
不知天上何夕。
中庭待月，
正催诗雨过，
暮山横碧。
别有连昌秋几度，
一话团今夕。
万里清风，
坐中为我，
扫尽云踪迹。
冷光不似，
寻常些小窥隙。
应笑白发功名，
倚楼看镜，
惟酒禁愁得。
且斗尊前身见在，
とと风生谈席。
洛下仙舟，
斗间星使，
邂逅非生客。
天涯双桂，
广寒谁念幽寂。
以上李俊明作品《酹江月》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="uf5j1FNj8J.html">下一篇</a>
				</div>
				<div class="old">
						<a href="iIDhuO85SZ.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>