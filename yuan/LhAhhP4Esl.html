<!DOCTYPE html>
<html lang="zh-CN">
	<head>
<title>中华诗词网-木兰花慢五首</title>
<meta charset="utf-8" />
<meta name="keywords" content="木兰花慢五首 张雨 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>木兰花慢五首</h1>
			<div class="info"><span class="date">作者：张雨</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
尽弹筝仕女，
会银甲，
骤冰弦。
看蝉影＊＊，
莺声历历，
鸿阵翩翩。
哀音暮年多感，
柰对花、对酒更闻鹃。
却恐乘云飞去，
缠头袅住非烟。
乌丝缀谱倩陈玄。
雅调为谁传。
嗟江上峰青，
湘皋木落，
与挟飞仙。
正须丝竹陶写，
尽胜渠、槌拍事枯禅。
莫负金尊皓月，
难留锦瑟华年。
看秋容渐好，
一番雨，
一番凉。
试点检吾家，
小山丛桂，
金粟都黄。
涛江限他吴越，
便胥魂、不似向时狂。
眼底龙飞凤舞，
梦中狐啸鸱张。
茫茫今古总堪伤。
歌罢意难忘。
甚老矣稽生，
五弦挥手，
怕听清商。
渊明平生师友，
白衣人、借与我持觞。
若问醉翁年纪，
指渠松柏高冈。
试瑶台借雪，
春意早，
满林峦。
笑东老殷勤，
能倾家酿，
与尽清欢。
曾因求贤把诏，
便朗吟、湓浦又庐山。
自爱西湖烟雨，
玉鞭分付青鸾。
神仙官府肯容闲。
枢要在玄关。
有溪上金鳌，
月中金粟，
长驻婴颜。
愿似洪＊橘术，
尽千年、游戏向人间。
早晚凤池书到，
通明殿上催班。
问出山小草，
谁与伴，
五湖游。
便忆昔风光，
桃花流水，
杜若芳洲。
来时洞门无锁，
倩鹤群、长绕侍仙楼。
邂逅小山招隐，
依然我辈清流。
春愁相恋住余不。
寒拥敝貂裘。
柰雨柳烟花，
云帆溪鸟，
都在帘钩。
眼前自无俗物，
动山心、嫌听鹿呦呦。
猛把石阑干拍，
贾胡知为谁留。
想桐君山水，
正睡雨，
听淋浪。
记短棹曾经，
烟村晚渡，
石磴飞梁。
无端故人书尺，
便梦中、颠倒我衣裳。
此去钓台多少，
小山丛桂秋香。
青苍秀色未渠央。
台榭半消亡。
拟招隐羊裘，
寻盟鸥社，
投老渔乡。
何时扁舟到手，
有一襟、风月待平章。
输与浮丘仙伯，
九皋声外苍茫。
以上张雨作品《木兰花慢》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="bHrHKANEot.html">下一篇</a>
				</div>
				<div class="old">
						<a href="zMoC1KGV9r.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>