<!DOCTYPE html>
<html lang="zh-CN">
	<head>
<title>中华诗词网-木兰花慢一○首</title>
<meta charset="utf-8" />
<meta name="keywords" content="木兰花慢一○首 胡祗＊ 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>木兰花慢一○首</h1>
			<div class="info"><span class="date">作者：胡祗＊</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
爱玲珑红玉，
光照夜，
满庭春。
更翠焰浮空，
朱明射月，
和气留人。
河东上元佳节，
念客怀、谁作□情亲。
喜二三更雅集，
清欢满意殷勤。
人生元夜几番新。
贤主亦佳宾。
尽月转参横，
香残烛烬，
犹胜芳晨。
团＊膝前儿女，
放杯行、到手莫辞频。
灯火佳庭此夕，
明朝世务红尘。
爱清香束影，
问谁识，
几寒心。
称月底溪桥，
水边篱落，
雪后园林。
仙家亦怜幽独，
美玉堂、温水静相寻。
写影华光醉墨，
招魂和靖清吟。
陶＊官罢杜门深。
门客欲谁临。
谢携酒扶花，
敲门见过，
一洗尘襟。
挥亳径酬雅意，
弃醉来、忘却雪盈＊。
更结松＊高会，
从渠桃李繁阴。
爱西溪花柳，
红灼灼，
绿阴阴。
更细水园池，
修篁门巷，
一径幽深。
春风一声啼鸟，
道韶华、一刻抵千金。
飞絮游丝白日，
忍教寂寞消沉。
我来无伴独幽寻。
高处更登临。
但白发衰颜，
羸骖倦仆，
几度长吟。
人生百年适意，
喜今年、方始遂归心。
醉引壶觞自酌，
放歌残照清林。
百年湖海气，
得初效，
处囊锥。
更绿鬓朱颜，
雄姿英发，
光射征衣。
大夫喜伸知己，
感宸恩深重此身微。
虎节才辞北阙，
丹诚已落东垂。
中天雨露彻偏裨。
只欠海诸夷。
好敷悉丁宁，
殷勤感悟，
立解疑危。
边隔普＊王化，
便细心怀德径来威。
一降功名事了，
清御史册腾辉。
话兴亡千古，
试听取，
是和非。
爱海雨江风，
娇莺雏凤，
相和相催。
冷冷一声徐起，
坠梁尘、不收彩云飞。
按止玉纤牙拍，
细倾万斛珠玑。
又如辩士遇秦仪。
六国等儿嬉。
看捭阖纵横，
东强西弱，
一转危机。
千人洗心倾耳，
向花梢、不觉月阴移。
日日新声妙语，
人间何事＊眉。
历雄都大邑，
厌车马，
市尘深。
爱历下风烟，
江湖郭郭，
城市山林。
人家水芝香里，
看万屏千嶂变晴阴。
无问买山高价，
休论寸土千金。
偶因王事惬闲心。
佳处更登临。
倩万斛泉珠，
四围岚翠，
一洗尘襟。
强齐霸图陈迹，
但华山平野＊孤岑。
今夕高筵清赏，
明朝＊骑＊＊。
要深名洋溢，
须涉险，
卒奇功。
尽万里苍溟，
鱼龙吹浪，
□□□□。
□□□□□□，
□□□□□□□□。
□□□□海若，
能如十万兵雄。
明年春暖际天东。
佳报定先通。
看倭氏称藩，
遐夷稽颡，
异服殊容。
都人聚肩重足，
喜归来、朝拜大明宫。
寄语三吴百越，
休夸江水连空。
应飞熊佳兆，
年共德，
两俱高。
论少日才名，
遐龄劲节，
合擅中朝。
文章在公余事，
快笔端、云海□风涛。
四海名卿奇士，
百年齐入钧陶。
笑将经济让儿曹。
万事一秋毫。
享内相尊荣，
金莲画烛，
宫锦朝袍。
投壶雅歌文会，
尽百杯、春色醉仙桃。
好为升平强健，
宾从东岱南郊。
知前代尊俎风流，
犹为人永永景慕。
其于善行名言，
丰功懋烈，
谁得而废之。
去岁夏，
仆忝与宾末，
仅赘一阕，
庶几异日，
得附南塘莲社之故事云倚西风闲坐，
谈清影，
玉亭亭。
问幽苦芳心，
何时解语，
脉脉盈盈。
秋香欲无还有，
似自怜、不嫁惜娉娉。
好在芙蓉城阙，
梦回罗袜尘生。
多情争似总无情。
残照又西倾。
怕去去兰舟，
露凉烟冷，
月落参横。
沙雁也能留客，
倩溪光、相照晚妆明。
缓按梁州丝竹，
听番白＊新声。
状骊歌慷慨，
望天际，
送君行。
眇月窟张骞，
雪山殷侑，
虚擅英名。
忠肝落落如铁，
要无穷渤＊驱长鲸。
笑指扶桑去路，
等闲风浪谁惊。
士当一节了平生。
羞狗苟蝇营。
仗雷电神威，
风云圣算，
何往无成。
佳声定随潮信，
报东夷重译观来庭。
好个皇朝盛事，
毋忘纪石蓬瀛。
以上胡祗＊作品《木兰花慢》共10首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="6cCz8sLC7P.html">下一篇</a>
				</div>
				<div class="old">
						<a href="FPM6OLO90h.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>