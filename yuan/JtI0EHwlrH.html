<!DOCTYPE html>
<html lang="zh-CN">
	<head>
<title>中华诗词网-太常引四首</title>
<meta charset="utf-8" />
<meta name="keywords" content="太常引四首 马熙 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>太常引四首</h1>
			<div class="info"><span class="date">作者：马熙</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
迟红酣日照修筠。
光景一时新。
万物却游尘。
看出浴、温泉太真。
榜上龙虎，
班头＊鹭，
无复困冠巾。
花亦只天民。
问身到、黄扉几人。
露桃云杏不胜浓。
合让水花红。
别种出林东。
为冰雪、相看改容。
洹堂双瓮，
此时千叶，
愁绝＊珠宫。
贮酒待吟翁。
念畴昔、时来一中。
园池多在魏公时。
盛极自然稀。
天遣可翁回。
要扶起、台倾榭欹。
圭塘如此，
藕花无数，
一笑领翁诗。
帝里不须期。
怕＊似、三司面皮。
园中风物水中亭。
消得两娉娉。
浊酒卷荷倾。
早洗尽、筝声笛声。
四堤晴柳，
一天花气，
付与晚山青。
飞絮挟云轻。
任膝上、瑶琴自横。
以上马熙作品《太常引》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="RAqMEVdQFn.html">下一篇</a>
				</div>
				<div class="old">
						<a href="cFPgJKrJ2I.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>