<!DOCTYPE html>
<html lang="zh-CN">
	<head>
<title>中华诗词网-捣练子一九首</title>
<meta charset="utf-8" />
<meta name="keywords" content="捣练子一九首 马钰 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>捣练子一九首</h1>
			<div class="info"><span class="date">作者：马钰</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
长寿酒，
安乐杯。
能医百病正当时。
助清吟，
乐道归。
将进酒，
凤衔杯。
香山会上惜芳时。
醉仙吟，
月下归。
好性子，
好性怀。
不须香火不须斋。
戴云包，
免了灾。
内修个，
不凡胎。
忘机绝虑屏尘埃。
产灵童，
有大才。
离尘纲，
出凡笼。
＊头垢面类愚蒙。
眼如盲，
耳如聋。
金为箭，
玉为弓。
木人射透水晶宫。
赴蓬瀛，
玉路通。
灵寿杖，
献夫人。
拨开世纲易开尘。
助行步，
出爱津。
打有著，
拄为亲。
敲昏琢暗求清神。
挑明月，
显至真。
灵寿杖，
寄何人。
陇西节副拨红尘。
剔开道，
离苦津。
常携执，
求为亲。
擒猿捉马气和神。
挑圆相，
现本真。
马风子，
未通玄。
性昏识昧不け然。
倚仗予，
枉了贤。
听予劝，
莫推延。
速当离我便参禅。
就有道，
而正焉。
擒云马，
纵云骖。
行歌蹈舞放婪耽。
任傍人，
笑我憨。
明六六，
悟三三。
三三六六味香甘。
广收拾，
不属贪。
外休著，
外休搜。
外边并没好因由。
外无真，
外事休。
内堪补，
内填修。
内中清净水云游。
内光明，
内貌周。
王待诏，
善传神。
日常心意在他人。
便都忘，
自己身。
如省觉，
出迷津。
逍遥坦荡ョ哩＊。
乐清闲，
得悟真。
心平等，
寿延长。
修完七宝聚三光。
悟全真，
万事忘。
玉花绽，
金莲芳。
馨香滋味满斋肠。
行功成，
现玉皇。
休执拗，
莫痴顽。
休迷假相莫悭贪。
休起愁，
莫害惭。
听予劝，
访长安。
逍遥坦荡得真欢。
守清净，
结大丹。
玄中妙，
没言传。
劝君休纵马猿颠。
＊心香，
达圣贤。
圣贤喜，
赐良缘。
暗中细细剔根源。
性灵灵，
得做仙。
炎炎火，
滚滚汤。
中间一点忒清凉。
更玲珑，
分处香。
生祥瑞，
吐祥光。
瑞祥光彩结红霜。
产胎仙，
现玉皇。
云中子，
是苏公，
听予休要头＊松。
顶华阳，
巾九峰。
当行化，
代山侗。
云游西北访崆峒。
阐善缘，
立教风。
赠京兆蓝党谢敬人休执著，
莫贪求。
心头休要起闲愁。
住行处，
常自由。
能如此，
应真修。
擒猿捉马炼霜＊。
行功成，
赴十洲。
张都料，
最奔波。
盖因手作忒偻罗，
惹偻罗，
没奈何。
听予劝，
离巢窝。
闲闲闲里炼冲和。
得真修，
止大罗。
张谦天，
慕子迁。
李公实等恋家缘。
怎生得，
通妙玄。
离俗海，
水云边。
会仙庄上种金莲。
行功成，
性月圆。
知县女，
个真真。
年将二六乐天真。
敢求乞，
任求真。
天赋性，
慕修真。
将来功满内全真。
跨祥云，
礼上真。
志为剑，
慧为刀。
石娥劈玉见金鳌。
戏青莲，
跃碧涛。
刀圭饮，
胜香醪。
六三公子著绯袍。
系云腰。
万万遭。
以上马钰作品《捣练子》共19首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="UICgR8r9Si.html">下一篇</a>
				</div>
				<div class="old">
						<a href="FouYi1H3Mo.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>