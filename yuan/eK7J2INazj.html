<!DOCTYPE html>
<html lang="zh-CN">
	<head>
<title>中华诗词网-长思仙二六首</title>
<meta charset="utf-8" />
<meta name="keywords" content="长思仙二六首 侯善渊 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>长思仙二六首</h1>
			<div class="info"><span class="date">作者：侯善渊</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
出家人。
要求真。
遍计长空绝点尘。
明知虚谷神。
日为邻。
月为亲。
天地之中转法身。
方知物外人。
道平夷。
性依稀。
水火相交坎与离。
阴阳自有期。
用华池。
浴琅肌。
莹魄儿童天外飞。
灵光耀紫微。
道无边。
性光圆。
认得龟蛇两下缠。
阴阳合地天。
汞和铅。
气神全。
光迸流霞耀晃然。
方知玄又玄。
道心宁。
慧灯明。
玩宝童儿启道经。
清如佩玉声。
湛然澄。
焕然凝。
燕静华池吞玉瑛。
还纯体自贞。
虎龙调。
坎离交。
神水涓涓注玉瓢。
云涛雪浪漂。
宝池浇。
溉灵苗。
初绽琼梅翠嫩摇。
芳菲物外飘。
慧刀呈。
斩三彭。
处正贞廉绝爱情。
恬然守素瑛。
眼明明。
道盈盈。
碧海繁丹华现玉清。
澄澄一点星。
既为人。
勿因循。
百岁光阳有几能。
虚劳染世尘。
好修真。
养元神。
两耀交光碾玉轮。
阴精一点纯。
谨修持。
悟无为。
惟愿心聪世不迷。
明知天地机。
宝霞辉。
灿精微。
紫府青都自有期。
瑶宫现圣仪。
聚玄霜。
浸琼浆。
二物调和火里藏。
烹煎满鼎香。
味非常。
色精光。
咽罢还纯透体凉。
醺醺现玉皇。
看清音。
见浮沉。
法眼星眸运古今。
红莲两间侵。
火珠林。
水真金。
不比他方去远寻。
承当认本心。
眉底眼，
眼中精。
精光辉辉好惺惺。
现圆通，
物外明。
朝上帝，
绕天庭。
月华峰畔玩云英。
会金童，
现玉清。
秘精精。
满盈盈。
密扣金关逆上行。
玄珠颗颗倾。
内灵灵。
外明明。
内外相交一点星。
飞腾上玉瑛。
妙中玄。
汞和铅。
进火功夫鼎沸煎。
灵砂颗颗圆。
内功全。
外登仙。
神水渊流逆上天。
轻乘一叶莲。
灭凡情。
启真诚。
退隐要泉云水行。
岚光满目横。
焕然澄。
洞然清。
形释心凝道自明。
升玄耀玉京。
明宗祖，
悟真禅。
灵光一点出先天。
易苍丹，
＊素玄。
澄瑞秀，
满山川。
霜天风息自凝然。
散琼花，
宝桂圆。
默然澄。
湛然清。
昼夜三光性自盈。
头头物外明。
道无形。
育神灵。
透海穿山混杳冥。
真人出世程。
内安宁。
外端停。
内外无居一览平。
头头物物惺。
＊清清。
慧灵灵。
光鉴寒辉入宝瓶。
け然化玉瑛。
山连水，
水连册。
水秀山明景物间。
云霞一味闲。
晓风残。
夜更阑。
月上梅梢影覆坛。
仙音佩玉寒。
素天晴。
散华瑛。
薄淡灵烟满地横。
寒光爽＊清。
宝精凝。
玉辰澄。
两曜交光灿日明。
琅点岁星。
勿行功。
免劳神。
清静无为认本真。
和光不染尘。
外其身。
自然人。
闲向天边玩日轮。
云游玉洞春。
休论道，
莫参禅。
无为清净好因缘。
悟玄之，
玄又玄。
修正觉，
夺仙权。
威眸阐奕玩丹天。
五灵飞，
易羽仙。
修行事，
谨推寻。
无生无灭道相任。
易晴空，
识本心。
明动静，
定浮沉。
玉婴常守满壶金。
彩霞辉，
散宝岑。
月华池。
浴灵龟。
口吐祥云化玉霓。
神光耀紫微。
昱朱衣。
蔽冰肌。
绰约随风天外飞。
琳宫自有期。
这头起，
那头行。
面门出入任纵横。
现天光，
一点星。
真实相，
本无形。
无形之体自然明。
现寥阳，
入大成。
真藏假，
假藏真。
释然独体绝疏亲。
混元中，
无我人。
神通道，
道通神。
澄澄虚璧若冰轮。
辗天河，
出六尘。
恣遨游。
玩清秋。
掩映曹溪细水流。
琼花两岸秋。
满浮沤。
饮忘愁。
日落星稀月上楼。
沉沉醉玉洲。
以上侯善渊作品《长思仙》共26首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Ikg6f59Cs3.html">下一篇</a>
				</div>
				<div class="old">
						<a href="FvryatVgm8.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>