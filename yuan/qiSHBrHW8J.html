<!DOCTYPE html>
<html lang="zh-CN">
	<head>
<title>中华诗词网-满庭芳二一首</title>
<meta charset="utf-8" />
<meta name="keywords" content="满庭芳二一首 王处一 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>满庭芳二一首</h1>
			<div class="info"><span class="date">作者：王处一</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
寸步西流，
冲开牛斗，
清风皓月容光。
满宽空众，
把我好相将。
俯赐鸾骖凤驾，
献金鼎、丹药馨香。
天河转，
星坛月殿，
端的景非常。
老来云汉去，
皮囊脱下，
一别吾乡。
返玉京金阙，
仙路悠扬。
稳挂天衣可体，
灵风散、环佩玎铛。
朝元会，
十方三界，
齐唱满庭芳。
的祖纯阳，
随时显异，
密传师父仙宗。
重阳悯化，
遗教马扶风。
斡运玄机顺应，
真功就、三界圆融。
垂光降，
亡灵济度，
都在碧霄中。
诸公还悟解，
顿抛俗海，
体道皆同。
聚玄珠丹宝，
返老还童。
定是超凡入圣，
腾云外、光满山东。
真无妄，
汞成九转，
直赴大罗宫。
俯视沧溟，
屏山掩映，
万重松桧森然。
金波滚滚，
云锁翠峰巅。
书对清光浩渺，
更阑显月印新鲜。
圆明聚，
红霞影里，
捧出洞中仙。
无初真面目，
如今了了，
高卧云轩。
为丹炉无漏，
颐养三千。
圣祖垂光下降，
诸天举、婴子朝元。
功成也，
金书紫诏，
常在玉皇前。
海郡行缘，
赣榆阐化，
良因复显诸王。
谨修黄，
特地召嘉祥。
万里云收雾卷，
微风息、灯烛荧煌。
星坛上，
步虚声举，
月下正悠扬。
频频施拜跪虔诚仰彻，
列圣闻香。
降无边恩惠，
普救存亡。
从此皆成快乐，
离阴俯、升上天堂。
开云宴，
保生接寿，
齐唱满庭芳。
间空中忽有报应，
遂作丹灶为冈，
清洋蟠绕，
昔居王远家庄。
八山耸翠，
四水聚贤良。
五彩祥云覆罩，
三天上、仙韵琅琅。
金童报，
九霄传送，
无外我容光。
空生初请问，
真如善应，
大法空王。
演苦空般若，
左右圆方。
立教分乘引度，
通十地、诸圣藏岁。
虚空里，
希夷大道，
洗劫永无疆。
今古相传，
昌阳胜地，
好修六度三坛。
休心绝虑，
颐养紫金丹。
玉洞收归万化，
昆冈上、风月珊珊。
云光聚，
三田结秀，
返老变童颜。
玄关牢锁闭，
金婴玉姹，
仙诏追攀。
挂六天如意，
复采芝兰。
杳杳长天高举，
飘飘聚、罗列仙班。
君知否，
缘深行广，
达道本非难。
久宦东牟，
清门高广，
自然别有行藏。
吕真遗训，
一指遇重阳。
拂袖西秦顺化，
真功就、复返吾乡。
朝元去，
回颜换质，
处处显嘉祥。
昌阳留异迹，
普天设教，
劝＊心香。
得灵源开悟，
独处清凉。
宝鼎丹成九转，
明颠倒、返照回光。
同成道，
称扬盛德，
呈上满庭芳。
苦海奔波，
荆山劳役，
欲救宝璧嘉祥。
周而复始，
瞥地悟真常。
两凑玄关运度，
升灵曜、飞出扶桑。
回光看，
璇玑万象，
一一现明堂。
人还穷此理，
尘缘悉屏，
世梦都忘。
觉身心和畅，
无限清凉。
万化收归鼎内，
红光迸、丹熟馨香。
吞服了，
还童返老，
出自满庭芳。
龙转西江，
金光摇曳，
踊身飞上穹苍。
兴云吐雾，
威力大施张。
槁稼俄逢饱雨，
人心尽、欣喜洋洋。
将何喻，
如收瑞宝，
恰似到仙乡。
真阳胜朗耀，
虚无象外，
剔现容光。
住混元三界，
永劫无央。
深荷三清降福，
为东南、云海行香。
休言破，
太平随喜，
以道证真常。
米麦精华，
冲和恬淡，
自然造化成神。
无生妙道，
＊＊变良因。
既得长生久视，
明颠倒、月伴风邻。
先师教，
颐真了性，
富国更安民。
清新腾朗耀，
天威扫荡，
＊灭祆氛。
布大慈甘露，
广被人伦。
却返生前混沌，
重加遇、枯朽逢春。
方知道，
三田宝满一性免沉沦。
彭李刘哥，
三人一志，
能和满县知交。
宁心效力，
相助各坚牢。
今日文山去也，
设贫会、无论卑高。
严冬苦，
迎风冒雪，
认取莫辞劳。
搬柴并运水，
依时救济，
粒米休抛。
禀合堂高意，
宠辱含包。
灭火须凭法忍，
除阴鬼、全仗禅刀。
真阳动，
烹金炼玉，
永永列仙曹。
日里金鸡，
月中玉兔，
变通玄象盈亏。
无形斡运，
三界现慈悲。
长养诸天大地，
资三教、天下归依。
真明了，
观天之道，
清净更无为。
十方诸道众，
回头猛悟，
拂袖云归。
养神胎灵骨，
锻灭阴尸。
定是回颜易质，
通玄奥、物外精持。
丹圆满，
根源了了，
皆作度人师。
三光。
从道，
神守清凉。
悟正，
遥唱满庭芳。
上朝归去，
性、光泛纯阳。
觑闻者，
同我证真常。
我开化，
信顺，
福寿延长。
仁丹结，
四大圆方。
明中叫笑，
出、通阐嘉祥。
语，
道德，
随步任飘。
圣诀仙方，
玄机玄理，
无文口口相传。
幸蒙师诲，
说破未生前。
默把周天斡运，
见参罗、万象推迁。
成造化，
真龙真虎，
真汞与真铅。
黄庭交会处，
五行颠倒，
八卦穿连。
仗玉炉金鼎，
巨火烹煎。
九转功夫数足，
丹成也、阴尽阳全。
长生道，
非遥非近，
非缺亦非圆。
四大容仪，
三田灵秀，
炼成九转丹砂。
虚无自在，
以道作生涯。
净土祥光瑞彩，
玲珑贯、天外烟霞。
冲和处，
乌飞兔走，
同运紫河车。
真仙开妙趣，
菩提佛果，
一理无差。
指玉清境界，
此际何赊。
伫听金书紫诏，
人间事、元没交加。
当归去，
庆霄高会，
风景向谁夸。
心＊真香，
神排妙供，
满空遥送丹方。
收藏灵宝，
嘉瑞自呈祥。
一点穿联浩动，
两仪内、反复阴阳。
全真乐，
团团性月，
光散满空香。
搜详玄妙理，
根源无漏，
道德芬芳。
聚神砂玉液，
无致倾亡。
结果真仙妙道，
超三界、无极清凉。
全家悟，
颐神养浩，
皆得到蓬庄。
厌贵辞荣，
甘贫慕道，
谦和柔弱行藏

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="nPMGq7LotI.html">下一篇</a>
				</div>
				<div class="old">
						<a href="5cOy5bDYFT.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>