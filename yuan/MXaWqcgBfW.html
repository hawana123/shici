<!DOCTYPE html>
<html lang="zh-CN">
	<head>
<title>中华诗词网-满江红五首</title>
<meta charset="utf-8" />
<meta name="keywords" content="满江红五首 周权 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>满江红五首</h1>
			<div class="info"><span class="date">作者：周权</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
长啸登临，
望不尽、海门修碧。
人道□、江山高处，
汉时遗迹。
一自耕云人去后，
几番烟草凝秋色。
任掀空、骇浪卷银山，
蛟鼍泣。
尘世事，
纷如织。
云外径，
闲舒立。
问来今往古，
几人高适。
共拍栏干呼大白，
欲倾沧海供豪吸。
倚东风、无限客中愁，
斜阳笛。
独酌新丰，
任疏放、从人不识。
还只是、旧时把酒，
秋风狂客。
颠倒天吴归短褐，
风涛岁月头将白。
笑平生、尽有气如虹，
难教屈。
也不学，
悲弹铗。
也不作，
谭扪虱。
共梅花心事，
岁寒冰雪。
眼底山川徒历遍，
胸中史记无雄笔。
合归来、依旧饭吾牛，
歌明月。
缟兔黔乌，
送不了、人间昏晓。
问底事、红尘野马，
浮生扰扰。
万古未来千古往，
人生得失知多少。
叹荣华过眼只须臾，
如风扫。
篱下菊，
门前柳。
身外事，
杯中酒。
肯教他萧瑟，
负持螯手。
漠漠江南天万里，
白云入望何时到。
倚西风、吼彻剑花寒，
频搔首。
湖海平生，
恰都把、中秋负了。
那更是、天悭乐事，
阴多情少。
离合悲欢俱有数，
何须感慨添怀抱。
喜今宵、对影亦成三，
情逾好。
天一碧，
云如扫。
白银阙，
谁能到。
想蟾枝不疑，
寒光皎皎。
圆少缺多如有恨，
素娥孤冷应须老。
付狂夫、一笑且徘徊，
尊中酒。
试问梅花，
自逋仙后知音少。
还又向、石林深处，
结清边友。
心事岁寒元不改，
一生清白堪同守。
历冰霜、老硬越孤高，
精神好。
心太极，
天机早。
闲共索，
巡檐笑。
只消他香影，
都吟不了。
五蕊三花才衍数，
从头只数花为寿。
管年年、南极照南枝，
杯中酒。
以上周权作品《满江红》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="04LQH65Nbx.html">下一篇</a>
				</div>
				<div class="old">
						<a href="Xc8s2ShcrS.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>