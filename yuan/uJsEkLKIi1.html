<!DOCTYPE html>
<html lang="zh-CN">
	<head>
<title>中华诗词网-酹江月</title>
<meta charset="utf-8" />
<meta name="keywords" content="酹江月 曹伯启 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>酹江月</h1>
			<div class="info"><span class="date">作者：曹伯启</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
六花凌乱，
算神工、不用并州刀剪。
乍密还疏斜复整，
眼底万更千变。
宿麦连云，
遗蝗入地，
四海愁颜展。
呼童洗酌，
更宜帘幕高卷。
还念去岁无聊，
来秋有望，
仰戴天行健。
江上渔人应笑我，
世路萦回如篆。
何日言归，
此心无竟，
茅屋临清浅。
满怀春意，
坐令寒谷生暖。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="BptrBiP04H.html">下一篇</a>
				</div>
				<div class="old">
						<a href="6ZKkoI7R7e.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>