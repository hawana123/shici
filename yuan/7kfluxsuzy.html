<!DOCTYPE html>
<html lang="zh-CN">
	<head>
<title>中华诗词网-西江月二九首</title>
<meta charset="utf-8" />
<meta name="keywords" content="西江月二九首 王哲 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>西江月二九首</h1>
			<div class="info"><span class="date">作者：王哲</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
常把内真频看，
休教外景长侵。
尖竿尖上细搜寻。
正见婴儿弄影。
雅咏高吟叫笑，
清风皓月吹临。
分开传作紫共金。
艳迸斗花万锦。
酒饮清光滑辣，
果餐软美香甜。
两般每日做抽添。
八味依时给赡。
信步六街走遍，
须寻七宝妆严。
三田九转似银蟾。
一性孤灵有验。
酒饮清光滑辣，
肉餐软美香甜。
世间迷误总无厌。
个个临头路险。
独我悟来口远，
唯余省后心嫌。
十分戒行愈精严。
没分＊都赴点。
堪叹白莲吐秀。
三车齐驾金牛。
自然红艳覆山头。
不在勤劳做就。
全藉精光护。
丹成照耀神舟。
西江月里看瀛洲。
一派仙歌共奏。
堪叹笔砚纸墨，
结绳制度规模。
寻常写染永成书。
偏称文房注疏。
独我摇头不管，
教大记录元初。
灵光一点便开舒。
复把真如返觑。
堪叹春冬秋夏，
奇葩异卉争开。
流年不觉暗相催。
事到头来怎悔。
独我摇头不管，
唯将内彩追陪。
青红黄白黑纯皑，
覆焘真金鼎鼐。
堪叹东西南北，
迷途役损行人。
任来任往走红尘。
只为名牵利引。
独我摇头不管，
静中精固形贞。
陶陶团结气和神。
永乐天真有准。
堪叹风花雪月，
世间爱恋偏酬。
追欢赏玩几时休。
不悟阴公等候。
独我摇头不管，
内将玄妙寻搜。
莹然显出那因由。
正是余家本秀。
堪叹工商农士，
各夸本业多能。
就中机巧日翻腾。
限至依然斗胜。
独我摇头不管，
唯将淡素常凭。
清如澄水结如冰。
自有圆明果证。
堪叹火风地水，
为伊合造成形。
教人受苦日常经。
扑入味香视听。
独我摇头不管，
朝朝居止黄庭。
自然＊寂聚真灵。
五色霞光覆定。
堪叹江河淮济，
长长运渡迷愚。
洪波急浪接天衢。
只是西来东注。
独我摇头不管，
轮流玉液琼酥。
三田浇溉结成珠。
七宝山头便住。
堪叹酒色财气，
尘寰被此长迷。
人人慕带似醯鸡，
乱性昏神丧慧。
独我摇头不管，
介然甘守孤ω。
粗衣粝食淡黄齑。
养就胎仙既济。
堪叹离门坎户。
须邻甲地庚途。
暗中拍手笑相呼。
款款合和一处。
既把金阙锁住。
白羊队队成珠。
西江月里玉蟾孤。
朗照长生路。
堪叹木金相间。
夫庚妇开颜。
声美处水潺潺。
清流出涧。
滋润黄芽无限。
便教白雪循环。
西江月里我跻攀。
步步银蟾顾盼。
堪叹琴棋书画，
虚中悦目怡情。
内将灵物愈相轻。
怎了从来性命。
独我摇头不管，
有缘淘出无名。
长衙和上证圆成。
空外灵光隐映。
堪叹青霄碧汉。
高空景致尤宽。
今朝清爽有余欢。
拈出我家公案。
方显平生手段。
腾身便入云端。
西江月里跨祥鸾。
直上虚无仙馆。
堪叹日时更改。
频频拂拭灵台。
明光一点绝尘埃。
莹彻即分内外。
占得逍遥自在。
笛声散尽寒梅。
西江月里桂花开。
香引清风一会。
堪叹生老病死，
世间大病洪＊。
伤嗟戆卤强添和。
怎免轮回这个。
独我摇头不管，
时临还与他麽。
玉花丛里睹琼科。
五色云中稳坐。
堪叹水流一道。
须凭浩大添鼎千遭。
海心万丈袅竿牢。
定后尖生芝草。
会得功夫早早。
自然快乐陶陶。
西江月里采芝苗。
携去十洲三岛。
堪叹西南地顺。
烧柴都是真银。
火中焰迸两般身。
一半金花绽尽。
认得斤星有准。
即时分付良因。
西江月里弄精神。
显出灵童真印。
堪叹一灵真性。
得来笑杀惺惺。
不烧香火不看经。
走入这条捷径。
便把那人喝定。
今朝说与叮咛。
西江月里最分明。
堪用家风清莹。
堪叹云生顶上。
腾空别有嘉祥。
幽微玄妙总生光。
鼎内煎成银浪。
渐渐炼成金相。
瑶花朵朵飞。
西江月里饮琼浆。
万道红霞分明。
堪叹这般曲调。
感他石女吹箫。
山头漫说水频浇。
海底虚言火燎。
遭逢圆明正照。
真风广布金飚。
西江月里吃芝苗。
味味将来了了。
米面随时加减，
汞铅依此抽添。
三光真秀转甘甜。
不请生情起念。
七子便铺金簟，
九门各看银蟾。
香烟盘绕玉峰尖。
方得长生证验。
人要修行猛做，
我心除尽堪为。
不将筋力谩胡施。
闲里真清渐自。
白雪变成姹女，
黄芽养就婴儿。
两般消息有谁知。
悟彻分明便是。
王哲心怀好道，
害风意要离家。
攀缘悉去似团砂。
不怕妻儿咒骂。
好对清风明月，
宁论海角天涯。
来来往往跨云霞。
此个逍遥无价。
悟彻儿孙伟貌，
夺衣白夺餐肴。
笑欣悲怨类咆哮。
正是豺狼虎豹。
不与同居打闹，
回头便载青包。
恁随云步访三茅。
同话清虚道教。
养甲争如养性，
修身争似修心。
从来作做到如今。
每日劳劳图甚。
她把幽微搜索，
便将玄理思寻。
交君稍悟水中金。
不肯荒郊做恁。
於已搜寻臧善，
虑思绝泯为先。
减财节色保丹田。
对景须行方便。
老幼自然有禄，
且休苦苦孜煎。
放开一朵白花莲。
管取西江月现。
以上王哲作品《西江月》共29首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="B2kW8W0K6H.html">下一篇</a>
				</div>
				<div class="old">
						<a href="k1sHi0ANbo.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>