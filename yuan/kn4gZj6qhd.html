<!DOCTYPE html>
<html lang="zh-CN">
	<head>
<title>中华诗词网-感皇恩二○首</title>
<meta charset="utf-8" />
<meta name="keywords" content="感皇恩二○首 王恽 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>感皇恩二○首</h1>
			<div class="info"><span class="date">作者：王恽</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
把酒爱髯卿，
故家风度。
不为临江老能赋。
饱谙世事，
成败见来无数。
□□□□□，
□□□。
岁月如流，
睽离良苦。
更着佳人怨迟暮。
＊愁顿解，
一笑团圆儿女。
殷勤奋君记取、周郎语。
暴下晋州城，
茫然心曲。
卧对风轩数竿竹。
暑光不受，
似我腰围□束。
病机还自忖、非寒燠。
力仕难任，
居头不足。
风雨忧愁更相促。
星星鬓影，
中有利名千斛。
省来都外物、真蛮触。
德云节序四时闲，
功成还退。
此事君侯与心会。
幽亭高卧，
眼冷画堂金翠。
越装都付与、诸郎辈。
虎帐筹边，
锦＊歌凯。
惨淡风云梦江海。
大绍挂壁，
小隐一枝松盖。
清闲人道胜、中书拜。
灯火夜阑珊，
故人相对。
忘尽南窗引书睡。
情谈＊＊，
时带少年风味。
门前霜月炯、停吟＊。
湖海相望，
金兰交契。
白发中年能几会。
明朝赵北，
又是摇摇风旆。
一杯还到手、休辞醉。
叠嶂际清江，
枫林辉映。
潮落波平镜光静。
六朝兴废，
都付渔郎烟艇。
＊鲈香正美、秋风冷。
笳鼓归来，
风云增胜。
梦里无烦想幽景。
风流公子，
写出五湖高兴。
画中还领取、江山影。
风雨暗公堂，
故人晤对。
邂逅燕城又三载。
偶因官事，
喜向广平重会。
照人光彩好、心期在。
万里功名，
半生湖海。
十五年间颜改。
笑谈尊俎，
比老几回倾盖。
秋风横漯上、期相待。
回首竹林游，
山阴陈迹。
洒落襟期记畴昔。
论文把酒，
醉尽清泉白石。
几年江海上、空相忆。
邂逅淇南，
羁愁都释。
两鬓怜君更如漆。
幽怀重叙，
不待小＊红滴。
新诗随＊唾、骊珠湿。
佳节近中秋，
秋霖晴快。
飞净残云碧空大。
金波穆穆，
掩尽玉绳光彩。
坐来风露冷、青冥外。
世运难前，
儒冠何赖。
四壁相如到沽卖。
纷纷过眼，
多少时情物态。
杳然清梦去、桴沧海。
健羡玉堂仙，
中朝元老。
过眼繁华任纷扰。
百年心事，
爱煞野庄春好。
南枝谁道是、调羹了。
风月吟怀，
冰霜节操。
千尺青松尽难槁。
春宫调护，
好个当年皓。
日边消息近、中书考。
今夕是何年，
故人相遇。
快着银杯泻春露。
高阳旧友，
要听一声金缕。
行云留不去、惊如许。
凤＊微吟，
珠绳低度。
夜半银屏恍私语。
夜花零乱，
掩尽六朝琼树。
明朝南浦道、伤平楚。
临事羡君材，
笑予拙宦。
待诏云龙更英盼。
梦迥孤枕，
依旧新丰旅＊。
明时无寸补、空留恋。
绿泛莲波，
望高霄汉。
洒洒元康济时彦。
诸公延誉，
莫为骥淹台院。
百年安健里、千千算。
南衙，
予始相识。
时初夏桐阴满庭，
故有南衙清书之句少日竹林游，
凤麟飞走。
一段江山最英秀。
南衙倾盖，
满院桐阴清书。
鬓华思此际、浑依旧。
云梦心胸，
文章山斗。
好个经纶玉堂手。
婆娑桂影，
凉人露盘仙酎。
一杯先领取、乔松寿。
浓绿涨千林，
征鞍东去。
十日祁阳为君住。
几回清唱，
飞尽海棠红雨。
人生当适意、何良苦。
簿领公堂，
风沙长路。
赢得佳人怨迟暮。
沙头酒尽，
犹惜玉鞭轻举。
一声声不断、歌金缕。
日日午餐余，
即须幽讨。
拄杖长行觅周老。
三杯两＊，
不致玉山倾倒。
与君何处去、乾＊好。
松影闲庭，
长吟藉草。
白发多来故人少。
春山何在，
两树寒梅枯槁。
一声邻笛起、催归早。
十里走徵车，
笑予游宦。
老马为驹望英盼。
客怀相慰，
时对凌烟生面。
浩歌虽慷慨、南山粲。
公子翩翩，
沉酣经传。
不似当年闭门衍。
杨花归路，
肯逐东风流转。
且遮西日去、长安远。
书叶散芸香，
牙＊无数。
案上藜羹当膏乳。
地偏心远，
日与圣贤晤语。
市声飞不到、横披处。
一炷龙涎，
满瓯春露。
旋埽幽轩约宝住。
清谈有味，
总是故家风度。
子云亭户好、龙津路。
晓色静帘栊，
婺光千丈。
香满含真泛春酿。
洛花呈瑞，
照眼一枝先放。
要将金屑粉、妆仙仗。
月榭焚香，
松阴扶杖。
好个人间寿星样。
斓斑舞袖，
辉映凤池春浪。
年年称庆日、长无恙。
斜日倚高楼，
乱峰围绕。
山色湖光翠如埽。
天涯倦客，
目断野烟高鸟。
□□□□□，
□□□。
老境＊＊，
忧心悄悄。
也待凝顽事须了。
故园三径，
已是菊荒松老。
诸君应有语、归来好。
幽思耿耿堂，
芸香风度。
客至忘言孰宾主。
一篇雅唱，
似与朱弦细语。
恍疑南涧坐、挥谈尘。
霁月光风，
竹君梅侣。
中有新亭泪如雨。
力扶王略，
志在中原一举。
丈夫心事了、惊千古。
之情也。
示秀才郑彦通流水小桥横，
冶头沙路。
一道清阴转林坞。
满襟凉润，
犹是夜来新雨。
幽禽＊客至、如晤语。
坐荫辛夷，
间挥吟尘。
泽畔行歌恐良苦。
人生适意，
正要时情容与。
却怜身处世、初无补。
以上王恽作品《感皇恩》共20首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="T8tOGFZNG9.html">下一篇</a>
				</div>
				<div class="old">
						<a href="vGcdZMFhLC.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>