<!DOCTYPE html>
<html lang="zh-CN">
	<head>
<title>中华诗词网-梧桐树五首</title>
<meta charset="utf-8" />
<meta name="keywords" content="梧桐树五首 元无名氏 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>梧桐树五首</h1>
			<div class="info"><span class="date">作者：元无名氏</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
二更里，
传宇宙。
一点灵光渐通透。
虎龙功交严抵备，
三尸莫教走。
慧剑空中报冤雠。
斩却群魔首。
三更里，
一阳动。
金鼎熬煎玉炉烹。
炼就真铅汞。
匠手凿开玉莲蓬。
两道霞光照昆顶。
万颗珍珠迸。
四更里，
云收彻。
海底星龟弄明月。
处处琼花结。
火候抽添按时节。
子午氤氲降红屑。
猛把天机泄。
五更里，
朦胧定。
心养浩月一轮镜。
照破贪嗔病。
这回须要鬼神惊。
只要真清为真静。
功满朝上圣。
一更里，
调神气。
意马心猿尽拘系。
莫放闲游戏。
昏昏默默炼胎息。
开却天门地户闭。
果然通玄理。
以上元无名氏作品《梧桐树》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="rquObvfchH.html">下一篇</a>
				</div>
				<div class="old">
						<a href="3UlAYZFq7O.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>