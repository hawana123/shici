<!DOCTYPE html>
<html lang="zh-CN">
	<head>
<title>中华诗词网-临江仙四首</title>
<meta charset="utf-8" />
<meta name="keywords" content="临江仙四首 王恽 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>临江仙四首</h1>
			<div class="info"><span class="date">作者：王恽</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
别墅寒梅方入梦，
多君来报花期。
野塘流水小桥西。
南枝香烂漫，
却恨赏音稀。
正有玉堂人最爱，
垂垂两鬓如丝。
和羹心事未应迟。
金尊重醉倒，
且莫晚风吹。
天一云衣无定态，
眼中时事休惊。
年来钟鼎到书生。
一麾仍出守，
五马看专城。
千古金陵佳丽地，
中郎素有先声。
一江春浪暮烟平。
此身眠食外，
万事总虚名。
柱石中朝黄阁相，
河山千古南州。
多君谈笑觅封侯。
朱轮＊＊盖，
锦带佩吴钩。
满府治声歌五＊，
稍稍俊气横秋。
今年寿席更风流。
青云新甲第，
一笑醉金瓯。
昨日举杯亲饯别，
六人吟啸呵呵。
今朝丹＊＊城阿。
一棺零落恨，
都付逝川波。
万事转头真是梦，
两轮来往如梭。
人生百岁合如何。
放开眉上锁，
得酒且高歌。
以上王恽作品《临江仙》共4首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="bJFthQMusV.html">下一篇</a>
				</div>
				<div class="old">
						<a href="aF9rREGXNG.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>