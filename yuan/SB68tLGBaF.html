<!DOCTYPE html>
<html lang="zh-CN">
	<head>
<title>中华诗词网-青玉案三首</title>
<meta charset="utf-8" />
<meta name="keywords" content="青玉案三首 王处一 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>青玉案三首</h1>
			<div class="info"><span class="date">作者：王处一</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
奉宣请住天长观。
圣语何曾断。
特赐恩童为管伴。
随机赏宴。
百端严备，
举上云霞唤。
玉楼金殿空中满。
万象相交贯。
一颗明珠光灿烂。
瑶池仙会，
万神都聚，
永永居霄汉。
上天容许清贫汉。
随处香风散。
万祸千灾真不乱。
宁心行教，
普开心月，
了悟回光看。
太清宫下重游玩。
万事俱无绊。
仰答皇恩酬本愿。
逍遥回步，
密州安化，
复隐元居观。
自从得遇真空伴。
独把顽心锻。
现出天如青玉案。
神宫起火，
内丹光满。
了性真无乱。
三宣赐紫天长观。
一阐清风岸。
扫荡妖灵无打算。
十方三界，
化生清净，
天外无拘管。
以上王处一作品《青玉案》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Ef9KbSqWNB.html">下一篇</a>
				</div>
				<div class="old">
						<a href="UaIZ2ulXoh.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>