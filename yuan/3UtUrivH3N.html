<!DOCTYPE html>
<html lang="zh-CN">
	<head>
<title>中华诗词网-解冤结三首</title>
<meta charset="utf-8" />
<meta name="keywords" content="解冤结三首 丘处机 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>解冤结三首</h1>
			<div class="info"><span class="date">作者：丘处机</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
北方一日，
南方一日，
共东西、四方交日。
梦寐沉沉，
且往来、游行销日。
待佗年、道心开日。
百年短景，
都来几日。
暗推排、今朝明日。
不觉推排，
到圣贤、嘉音来日。
洞天开、是吾归日。
当初学道、凭空炼己，
志冲天、人间无比。
放旷山林，
次后复、逍遥云水。
过夷门、又临秦地。
飘蓬十载，
游程万里。
度关津、崎岖迢递。
事事谙来，
但悟了、般般总弃。
只随缘、布裘芒履。
山河已定，
干戈不起，
太平时、八方和义。
斋醮频修，
盛答报、虚空天地。
谢洪恩、暗中慈惠。
千年一遇，
神仙出世。
幸遭逢、莫生轻易。
供养精严，
但一岁、胜如一岁。
遇良辰、大家沉醉。
以上丘处机作品《解冤结》共3首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="kmD2c7Vb0c.html">下一篇</a>
				</div>
				<div class="old">
						<a href="m4OzppNZKT.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>