<!DOCTYPE html>
<html lang="zh-CN">
	<head>
<title>中华诗词网-抛球乐</title>
<meta charset="utf-8" />
<meta name="keywords" content="抛球乐 长筌子 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>抛球乐</h1>
			<div class="info"><span class="date">作者：长筌子</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
细开根基妙道，
几人深知。
自大朴初分，
剖散洪ㄨ，
画八卦帝尊伏牺。
辨百草、功显神农，
播稼穑、德布华夷。
次后运启轩辕，
圣明宣教，
诸方吐瑞芝。
感遐荒奠枕，
清宁万国，
更迤逦求道，
七十馀师。
从此阐淳风，
降后代神仙出世机。
既到今日，
不悟群迷。
总被利名驱驰。
独余摆脱羁縻。
任落魄、南北与东西。
壶中景，
真消息，
三火烹煎坎离。
杳冥恍惚，
谁信有、纯阳龙飞。
斡开玉户金关，
祥烟瑞气，
红云罩紫微。
听无弦雪曲，
仙音韵正美，
见日月配合，
结就刀圭。
功满大丹成，
便拂袖长生路上归。
住天宫快乐，
武陵瑶池。


		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="KW9ZXa9Lb5.html">下一篇</a>
				</div>
				<div class="old">
						<a href="P0m11QSwpQ.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>