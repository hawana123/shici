<!DOCTYPE html>
<html lang="zh-CN">
	<head>
<title>中华诗词网-浣溪沙五首</title>
<meta charset="utf-8" />
<meta name="keywords" content="浣溪沙五首 张翥 元朝" />
<meta name="viewport" content="width=device-width, initial-scale=1, maximum-scale=5"/>
<link rel="stylesheet" href="../statics/css/style.css">
</head>

	<body>

<div class="content">
	<div class="banner">
		<div class="container">
			<h1>浣溪沙五首</h1>
			<div class="info"><span class="date">作者：张翥</span>&nbsp;&nbsp;|&nbsp;&nbsp;朝代：元朝
			</div>
		</div>
	</div>
	<div class="container">
		<article class="post">
			
偶约尊前已目成。
琵琶私语更分明。
如今翻作断肠声。
彩扇旧歌怜楚楚，
青楼薄幸怨卿卿。
海枯石烂古今情。
数载相看欲话难。
酒边失口却成欢。
空添别恨与眉端。
流水有声传锦瑟，
行云无梦赴青鸾。
关河秋雨客窗寒。
一点芳心两翠蛾。
恼人离绪不胜多。
尊前忍听渭城歌。
花落鸟啼春去也，
水长天远客愁何。
此情何处托微波。
珍重千金一诺同。
小红楼上舞筵中。
谁知别路太匆匆。
愁杀二分无赖月，
凭将万里有情风。
为传消息宋家东。
昨夜花前送玉钟。
绿鬟歌罢落梅风。
不知离思为谁浓。
醉语低回银烛背，
梦云重叠绣帏中。
只愁归路见芙蓉。
以上张翥作品《浣溪沙》共5首

		</article>
	</div>
	<div class="other">
		<div class="container">
			<nav class="post-nav">
				<div class="new">
						<a href="Cycfkibyas.html">下一篇</a>
				</div>
				<div class="old">
						<a href="4wJCUjWIcu.html">上一篇</a>
				</div>
			</nav>
		</div>
	</div>
	<div class="container comment">

	</div>
</div>
<div class="footer">
    <div class="container">
        <div class="footer-content">
            <div class="footer-left"></div>
            <div class="footer-right">
                <div class="footer-links">
                        <a href="../index.html">首页</a>
                </div>
                <div calss="footer-copyright">&copy; 中华诗词网
                    Build with Jinja
                </div>
            </div>
        </div>
    </div>
</div><script type="text/javascript" src="//js.users.51.la/21925137.js"></script>
	</body>

</html>